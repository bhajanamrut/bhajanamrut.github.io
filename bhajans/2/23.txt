मन की तरंग मार लो

मन की तरंग मार लो, बस हो गया भजन । 
आदत बुरी संवार लो, बस हो गया भजन ॥ 

आये हो तुम कहा से, जाओगे तुम कहाँ । 
इतना ही विचार लो, बस हो गया भजन ॥ 

कोई तुम्हे बुरा कहे, तुम सुन कर क्षमा करो।
वाणी का स्वर संभाल लो, बस हो गया भजन ॥ 

नेकी सभी के साथ में बन जाए तो करो। 
मत सर बंदी का हर लो, बस हो गया भजन ॥ 

नजरो में तेरी दोष है, दुनिया निहारते। 
समता का अंजन ढाल लो, बस हो गया भजन ॥ 

यह महल माडिया ना तेरे साथ जायेगी। 
सतगुरु की महिमा जान लो, बस हो गया भजन ॥