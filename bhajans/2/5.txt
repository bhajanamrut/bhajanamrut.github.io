क्या शान है तुलजा भवानी की

क्या शान है तुलजा भवानी की,  
यहाँ भीड़ लगी है भक्तों की - तुलजापुर का – है...  
तुलजापुर का क्या कहना,  
माया के दर्शन कर लेना ||१||   

आती है टोलियाँ भक्तों की  
भरती है झोली माँ भक्तों की - यहाँ नित नित मेले – है...  
यहाँ नित नित मेले लगते हैं  
इथ  ढोल और ताशे बजते हैं ||२|| 

माँ मंगल काज करे सब के  
आए जो श्रद्धा ले कर के - दुख दूर करे माँ – है...  
दुख दूर करे माँ पलभर में –  
कुछ कमी नहीं तुलजापुर में ||३||

सांचा दरबार है माया का -  
खोया भाग्य जागे यहाँ भक्तों का – आशा पूरन  – है...  
आशा पुरन हो जाए,  
जो भी माया के गुण गाए ||४|| 

माँ लाल चुनरिया ओढ़े है,  
माथे पे बिंदी सजती है, माता की छवि का  – है...  
माता की छवि का क्या कहना,  
माया के दर्शन कर लेना  ||५|| 

हम निस्वार्थ मन से आए हैं  
और प्रेम की पूजा लाए हैं,  हमें शक्ति देना - हो... 
हमें शक्ति देना मायाजी 
हमें भक्ति देना मायाजी ||६||
