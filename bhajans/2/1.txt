नवरात्र देवी आरती 

आश्विन मासी शुक्ल पक्षी प्रतीपदे दिवशी । 
अंबामाता बैसली असे घटस्थापनेसी ।। 
रत्नजडित सिव्हासन शोभे दिव्यमूर्तिसाची । 
मूळ मंत्र जप करिता निशाचर नामशेष करिसी । 
उदोउदो प्रेमभरे । 
जय जयकारेसी सकल कामना पुरविसि माते हीच जगी ख्याति ।। 1 ।।

द्वित्तीये दिवशीं बहु संतोषी चौसष्ट योगिनी । 
सर्व मिळाल्या त्यात श्रेष्ठ परशुराम जननी । 
कस्तुरी मळवट मांगी शेंदूर भव्य दिसे जननी । 
उदोकार सर्वहो करिती चामुंडा मिळनी । 
ऐसी ही जगजननी । भक्ता लागोनी । 
भवसिंधु नदि तरण्यालागी नौका ही तरणी ।। 2 ।।

तृतीय दिवशी अंबा भवानी शृंगारा सहती । 
खडीव पातळंचोळी वरती मुक्ताहार कंठी ।। 
अष्टभुजा मिरवीती कांती सुंदर किती दिसती । 
भक्त मनोरथ पुरविसि माते ऐसी तव कीर्ती । 
तबदीप्ती। या जगती । बहुविध तवाकीर्ती । 
आरती कर नवरात्रि जननिचे । प्रेमयुक्त महती ।। 3 ।।

चतुर्थीचे दिवशी विश्वव्यापक जननिचा । 
निरहार करिती भक्तमंडळी नवरात्र उत्सवाचा ।। 
त्यासी प्रसन्न होऊनि हर्षे वर देसी साचा । 
लोटांगण भक्तिने घालिता तोष बाहू साचा । 
दुःख हरणी । तू जननी ।वांडति बहूवाचा । 
भक्ता संकट पडतां धाऊनि येसी तत्वता ।। 4 ।।

पंचमि दिवशी व्रत आचरती उपांग ललिता । 
आनंदे तब अर्चन करिती भक्तियुक्त संहिता । 
त्यासी प्रसन्न होसी अंबे महिमा वर्णीता । 
दास येत्ती लोटांगणी प्रेमा भावयुक्ता । 
ललितांबा । जगदंबा । सकलजगन्माता ।। 
जाग्रण करिता । कथा वर्णिता ।। शांति देसि चित्ता ।। 5 ।।

षष्टी दिवसी अर्चनकरिता दूर करिसि चिंता । 
करि भउनिया दिवट्या हर्षे गोंधळ घालिता । 
कवड्याच्या माळा घालिता गळा जोगवा मागता । 
दासा प्रसन्न होऊनि त्यांच्या दूर करिसि दुरिता । 
तवमूर्ती सकार चित्ती राहो मग चित्ती ।
हीच विनंती दास करितसे दुर्गा जयवंती ॥ 6 ॥

सप्तमी दिवशी उत्सव करिती सप्तशृंगावरती । 
तेथील महिमा वर्णन करिता कुंठित होय मती । 
गाईजुई शेवंती पुष्य बहुविध ती असती । 
सुमन किती मधुर वाहतो काय वर्ण महती । 
हर्षमनी । दिनरजनी । किती वर्णू ख्याती । 
मन माझे माहिले माते हीच असे प्रचिती ।। 7 ।।

अष्टमि दिवशीं अष्टभुजा ही नारायणी हो । 
सिंव्हाद्री पर्वती उभी असे ती बरबी पाहा हो । 
भक्ता संकट पडता झेलुनि घेसी स्वकरी हो । 
स्तनःपान करवोनी माते सुखी करिसी हो । 
ही जननी । सुखदानी निश्चित जाणा हो । 
सुमन भाव धरुनीया तीसी शरण तुम्ही जाहो ।। 8 ॥

नवमी दिवशीं नव दिवसाचे पारणे करुया । 
सप्तशतीचा पाठ जपुनी हवनादी करुंया । 
नवदिवसाचे शांतिस्तव कौमारी पुजूया । 
आचार्य ब्राह्मणा तृप्त करुनि तिजला रिझउया । 
यशकीर्ती । दे बहुती । 
भक्ता लागनिया मुमुक्षूसी उद्धरण्यासी हीच आदीमाता ।। 9 ।।

दशमी दिवशीं शमीपूजना निधे अंबामाता । 
सिंव्हारुढ होऊनि दुर्गा अस्त्र शास्त्र सहीता । 
शुभ निशुंभा असुरा मारुनि येसी यशायुक्ता । 
आनंदीआनंद सकला आर्यभूमिवरता । 
ह्या । दत्ता । घे आता । पदरी तू माता । 
हीच प्रार्थना दिवस रजनी शांति देई चित्ता ।। 10 ।।
