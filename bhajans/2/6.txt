वेडा होऊनी नाचे आनंद

वेडा होऊनी नाचे आनंद
घरी आला माझ्या गोविंद ||

जय मुकुंद मुरारी बोला,
खेळे गोविंद गोपालकाला |
नाचती सोंगडी धुंद,
घरी आला माझ्या गोविंद ||1||

झळकती गुढ्या तोरणे,
सजवली पहा आंगणे |
गोंधळा मनी स्वच्छंद,
घरी आला माझ्या गोविंद ||2||

फोडू हंड्या लुटू दही लोणी, 
आनंद नाचे गाई गाणी |
लागे कृष्ण कृष्ण मज छंद, 
घरी आला माझ्या गोविंद ||3||

हरपला दुरावा माझा,
गवसला जोगियांचा राजा |
चराचरात आनंद कंद,
घरी आला माझ्या गोविंद ||4||