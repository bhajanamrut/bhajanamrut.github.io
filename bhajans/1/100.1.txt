उदो उदो उदो माऊली अंबाबाई

उदो उदो माऊली अंबाबाई 
उदो उदो उदो तुळजाई ॥धृ॥ 

चला जाऊ तुळजापुरी 
जाऊ जगदंबेच्या द्वारी ॥१॥ 

हळदी कुंकवाचा टाकुनी 
सडा घालुनी लोळण पाया पडा ॥२॥

परडी भरूनिया जगदंबेची 
दिवट्या लावून गोंधळ घालू ॥३॥ 

तुळजाइने मांडियला डाव तुळजापुरी 
आई खेळे शंकरासी सारीपाट ॥४॥
 
जमुनी सारे तुळजापुरी 
घागर फुंकू आईच्या घागरी ॥५॥ 

निःस्वार्थ सेवा अर्पुनी प्रार्थितो
प्रसन्न हो तू सदैव भजनी ॥६॥