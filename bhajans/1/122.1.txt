कां ग राधे स्मित हसली

कां ग राधे स्मित हसली, घागर हातूनी का ग निसटली ।।ध्रु।।

पाणी घेऊनी येता एकटी, घागर कमरेवरची निसटली
भवरा कुठला आवळी ग पोटी ।।१।।

यमुना डोही नाहताना एकटी, कोणी धरली ग मनगटी
नाव कुणाचे, आले ग ओठी ।।२।।

बावरूनी पाण्यातून आली, जैसे नागीण सळसळली,
कुण्या मास्याने, कळ लुटली ।।३।।

एकटी असता तू बावरी, गाजे मूरली यमूने तिरी,
धावूनी का ग, गेलीस पोरी ।।४।।

कृष्ण विवेकाने करीतो मस्करी, गाठतो राधेस पाहून एकटी
भाळूनी का, ग मारली मिठी ।।५।।
