निघालो घेऊन दिंडी विठ्ठलाची

विठ्ठल विठ्ठल जय हरि विठ्ठल 
निघालो घेऊन दिंडि विठ्ठलाची 
याचे गोड रूप, याचे गोड नाम 
विठू माझी आई, विठू माझा बाप ।।धृ।।

मकर कुंडल कासे पितांबर, 
शोभतसे गळा तुळसीहार 
झळके कोटि चंद्र वदनावर झळके 
कोटि चंद्र मदनावर ।।१।।

गरुड हनुमंत पुढे उभे रहाती 
यक्ष किन्नर सेवा करिती 
युगे अठ्ठावीस उभा विटेवरी ।।२।।

पंढरीपुरी चंद्रभागे तीरी 
साक्षात वसले वैकुंठ नगरी 
भक्ति मार्ग दावी रखुमा पति ।।३।।
