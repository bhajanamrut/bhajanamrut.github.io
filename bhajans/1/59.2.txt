कपाळी चंदनाचा टिळा

कपाळी चंदनाचा टिळा, ओ स्वामी माझा आगळा वेगळा ।।धृ।।

कसे वर्ण मी त्यांचे रूप, त्रैमुर्तीचे ते एक स्वरूप, 
रुद्राक्षाची कर्णी कुंडले, कंठी, रुद्राक्षाची माळा ।।१।।

हृदय दयाळु ऐसी मुर्ती, शरण जाता कृपा दृष्टी, 
जळतील पापे पडता दृष्टी, 
ओ त्यांच्या नयनी ऐसी ज्वाळा ।।२।।

किती वर्णं त्यांचि किर्ती, त्रैलोक्या मध्ये ज्यांचि ख्याती 
ब्रह्मांडच जे फिरवीती हाती ओ माझा, 
माझा विवेक झाला खुळा ।।३।।
