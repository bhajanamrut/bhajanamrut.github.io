अरे कान्हा या गवळणी तुला घाबरती

हिरमुसल्या गवळणी पाहूनी कान्हा करितो चौकशी,
धैर्य जमवूनी गवळणी बोले कृष्णाशी,
अरे कान्हा या, गवळणी तुला घाबरती,
खट्याळ म्हणुनी, तुझ्या पासुनी धावती ।।ध्रु।।

सवंगड्यांना जमविशी, दुध लोणी चोरुनी खाशी,
तक्रार करण्या येता, त्यांना फसविशी ।।१।।

गवळणी सान्या स्नानां जाता, वस्त्रे झाडावरी टांगली,
पाण्यामधुनी बाहेर येण्या लाजली ।।२।।

गाली हसोनी बोले राधा,
विवेक सारा लावूनी पाहता, खोडित गोडी जाणविली,
तुझ्या खोड्याने गोकुळ मथुरा आनंदली ।।३।।
