चला पंढरपुराला जाऊया

चला पंढरपुराला जाऊया 
पांडुरंगाचे दर्शन घेऊया ।।धृ।। 

आषाढीला कार्तिकीला भाविक होती गोळा 
चंद्रभागेच्या कांठावरती वारकऱ्यांचा मेळा 
त्यांच्या संगती पंचपदी गाऊया ।।१।। 

गळ्यात घालु तुळशीमाला खांद्यावरती झेंडा 
बुक्कामाळा झाडाखाली कण्याभाकरी कोंडा 
सारे मिळुन सुखानं खाऊया ।।२।। 

विणा चिपळी टाळासंगे मृदंग होई दंग 
कमरेवरती हात ठेवोनि नाचे पांडुरंग 
डोळे भरुन विठ्ठल पाहुया ।।३।।
