डाव्या गुडघ्याने रांगतो

तळवे तळ हात टेकितो डाव्या गुडघ्याने रांगतो
रांगतो हा, डाव्या गुडघ्याने रांगतो ।।ध्रु।।

त्याने माझे किवाड उघडिले त्याने माझे शिंके तोडिले
दह्या दुधा ते भक्षिले माझे तक्र ते लवंडिले ।।१।।

ऐसे मज जरी कळते मी यमुना पाण्याना जाते
धरूनी खांबासी बांधिते शिक्षा मुकुंदा लाविते ।।२।।

ऐसा पुराण प्रसिद्ध चोर केशव नाम याचा दातार
पंढरपुरी अवतार भक्त पुंडलिका साठी ।।३।।
