ऐसा दयाळु ऐसा कृपाळु ..

ऐसा दयाळु ऐसा कृपाळु, नाही या जलसागरा, नाही या पृथ्वी तला,
नाही नाही कोणी नाही, नाही या सृष्टी नभा,
अहो स्वामी माझा नेहमीच पाठी उभा ।।धृ।।

क्रोध जाळोनी राख करवा, द्वेष विषापरी टाकूनी द्यावा,
निर्मळ होऊनी त्यांच्या चरणा, जे कोणी करती सेवा ।।१।।

मद्मत्सर सोडूनी द्यावा, स्वामी नित्य नयनी पाहावा,
नित्य मुखी स्वामी गावा, शरण जावूनी पाहा ।।२।।

स्पर्श होता त्यांच्या चरणी, अमृत होईल विवेक वाणी,
असे त्यांची अजीब करणी, विश्वास शब्दी ठेवा ।।३।।
