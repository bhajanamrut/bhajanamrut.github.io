ऐसी लागी लगन मीरा हो गई मगन

ऐसी लागी लगन मीरा हो गई मगन
वो तो गली गली हरी गुण गाने लगी
महलो मे पली बनके जोगन चली
मीरा रानी दिवानी कहाने लगी ।।धृ।।

कोई रोके नहीं कोई टोके नहीं
मीरा गोविंद गोपाल गाने लगी
बैठी संतो के संग रंगी मोहन के रंग
मीरा प्रेमी प्रीतम को मनाने लगी ।।१।।

राणा ने विष दिया मानो अमृत पिया
मीरा सागर मे सरिता समाने लगी
दुःख लाखो सहे मुख से गोविंद कहे
मीरा गोविंद गोपाल गाने लगी ।।२।।
