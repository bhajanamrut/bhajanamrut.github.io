सुख शांतीचे जीवन जावो

सुख शांतीचे जीवन जावो 
नाही दुजी याचना, गणेशा हिच तुम्हा प्रार्थना ॥ धृ | 

घरोघरी तव पुजन चाले, तव मुर्तीचे दर्शन झाले सद्भक्तांचा मेळावा हा, दूर करा दुर्जना ॥१॥ 

श्री गणराया हे गौरी सुता, दिन दयाळा हे भगवंता सांभाळावे संसारी, हो गौरी नंदना ॥२॥ 

सहकार्याने कार्य हे करण्या, द्यावी बुद्धी तुम्ही सर्वाना सन्मार्गाने भक्त जनांच्या, शुद्ध करा भावना ।।३।। 

राहती येथे कोणी महालात, कोणी बसले त्या पर्णकुटीत या देशाची गरीबी हटवा, एक हीच कामना ।।४।। 

