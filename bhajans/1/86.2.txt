पाव माते आई जगदंबे

पाव माते आई जगदंबे ।।धृ।।
सकळ भक्त कुळ तारण्यासी माते, घेऊनिया विविध अवतार रुपे 
देवोनिया दर्शना पावन होसी भक्तांना, देसी ज्ञानामृत तूं पानाते ।।१।।

पंचप्राणाची हृदयी लावितो ज्योत, तेवित ठेवोनी पहातो वाट 
तुझ्या नामावाचोनी तव चरणा पासोनी, नच ठेवी मजसी दूर ... ।।२।। 

तुझी स्तुति जगी कोण गाऊ शके, तुझी महिमा जगी कोण वर्णू शके 
जिथे चारही वेद गाऊनी थके, माझे बोबडे हे बोल ठेवी हृदयी तूं 
खोल स्मरितो गणू जय प्रभु चरणाते ।।३।।
