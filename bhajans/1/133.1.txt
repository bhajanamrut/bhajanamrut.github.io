ओ आली पाहा मधुर तान

ओ आली पहा, मधुर तान यमुना तिरी,
बेधुंद होऊनी वाजवी पावा मुकुंद मुरारी ।।धृ।।

भोवताली नाचती सारे सवंगडी हो
लंगडत लगंडत पेद्या, मारी उडी,
त्यांच्याच संगे नाचत नाचत,
रंगला श्रीहरी ।।१।।

वेणूचा नाद पसरे गोकुळी वरी हो
गौवळणी घेऊनी आल्या रीत्या घागरी
देहभान हरपून सोडुनी आल्या,
घागरी पाण्यावरी ।।२।।

धावत धावत आली राधा बावरी हो
टाकतो तिरकी नजर गिरधारी
विवेक लावून साधली त्यानी,
आपूली कामगीरी ।।३।।
