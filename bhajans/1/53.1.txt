गुरुनामाची ओढ दत्तनामाची ओढ

दिगंबरा दिगंबरा श्रीपाद वल्लभ दिगंबरा ...
गुरुनामाची ओढ दत्तनामाची ओढ, 
गुरु नामच हा आज जहाला दत्ताचा प्रसाद ।।धृ।।

मूर्ति मनोहर, गुरु दत्ताची, मनी भरूनी घेऊ, 
सेवा करूनी, गुरु चरणाची, जन्म मरण चुकवू, 
दाही दिशातून, गुरुरायाची येई गोड साज ।।१।।

योगिराज हा, नयनी दिसता, धन्य आज जाहलो, 
युगा युगानी, आजच आम्ही, गुरु चरणा भेटलो, 
श्रीपाद वल्लभ, दिगंबरांचा जागा झाला नाद ।।२।।

नाम प्रसाद, सेवून आम्ही, दत्त स्वरूप पाहिले, 
गुरु रायाच्या, चरणापाशी, जन्मच हे वाहिले, 
गुरु माऊली, तुझी मनाला, अशी लागली ओढ ।।३।।
