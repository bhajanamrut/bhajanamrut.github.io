वंदन तुजला श्री गणराया ...

वंदन तुजला श्री गणराया
विघ्न विनाशक तूंच खरा
मंगलमूर्ती गजाननाचा घोष करा
जय घोष करा गजाननाचा घोष करा ।।ध्रु।।

रूप पाहता शुभंकराचे, सार्थक झाले या जन्माचे
विनायकाच्या दर्शनमात्रे, पावन झाली,
वसुंधरा वसुंधरा वसुंधरा ।।१।।

मूर्तरूप हे ओंकाराचे, तत्व चिरंतन कैवल्याचे
करुं प्रार्थना गणाधीशाची, देई संमती,
गौरीहरा गौरीहरा गौरीहरा ।।२।।

भेद भावना विसरूनी पुरती, समानतेची करु आरती
पतित पावना भक्तजनांचा, उद्धारक तूं,
वरद्वरा वरद्वरा वरद्वरा ।।३।।
