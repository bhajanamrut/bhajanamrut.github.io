तुज मागतो मी आता

तुज मागतो मी आता, मागतो आता
मज द्यावे एकदंता, तुज मागतो मी आता ।।धृ।।

तुझ्या ठाई माझी भक्ती, विश्व ठायी गणपती
तुज ठाई ज्याची प्रिती, त्यांची घडावी संगती
घडावी संगती, मज द्यावे एकदंता ।।१।।

चरणी धरा ऐसा द्यावे, सर्वां भुती लीन व्हावे,
तुझ शरण, शरण, शरण, आलो पतित मी जाण
पतीत जाण, मज द्यावे एकदंता ।।२।।

तुझा अपराधी मी खरा, आहे प्रभुचा पहारा
माझी येऊ दे करुणा, तुझ लागी गजानन
तुझ लागी गजानन, मज द्यावे एकदंता ।।३।।
