शोधिसी मानवा राऊळी मंदीरी

शोधिसी मानवा, राऊळी मंदीरी, 
नांदतो, देव हा, आपुल्या अंतरी ।।ध्रु।।

मेघ हे, दाटती, कोठुनी अंबरी, 
सुर येतीं, कसे, वाजती बांसरी,
रोम रोमी फुले, प्रित ही भुवरी, 
सुर इंद्रायणी सुर ती पंढरी ।।१।।

गंध कां हांसतो, पाकळी सारूनी, 
वाहते निर्झरी, प्रेम संजिवनी,
भोवताली तुला, साद घाली कुणी, 
खुण घे जाणूनी रूप हे ईश्वरी ।।२।।

भेटतो, देव कां, पुजनी अर्चनी, 
पुण्य कां, लाभते दान धर्मातुनी,
शोध रे दिव्यता, आपुल्या जीवनी, 
आंधळा, खेळ हा, खेळसि कुठवरी ।।३।।
