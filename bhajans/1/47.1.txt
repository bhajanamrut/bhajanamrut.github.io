ब्रह्मा विष्णू आणि महेश्वर सामोरी बसले

ब्रम्हा, विष्णु आणि महेश्वर सामोरी बसले, 
मला हे दत्तगुरु दिसले ॥धृ॥

माय उभी ही गाय होऊनी, 
पुढे वासरु पाहे वळुनी
कृतज्ञतेचे श्वान बिचारे, पायावर झुकले 
...मला हे दत्तगुरु ॥1॥

चरण शुभंकर फिरता तुमचे, 
मंदिर बनले उभ्या घराचे
घुमटा मधुनी हृदयपाखरु, स्वानंदी फिरले 
...मला हे दत्तगुरु ॥2॥

तुम्हीच केली सारी किमया, 
कृतार्थ झाली माझी काया
तुमच्या हाती माझ्या भवती, औदुंबर वसले 
...मला हे दत्तगुरु ॥3॥
