काली काली अमावस की रात में

काली काली अमावस की रात में,
काली निकली है भैरव के साथ मे ।।धृ।।

ये अमावस की रात बडी काली,
घूमने निकली माता महाकाली,
एक दानव का, मुंड लिये हात मे ।।१।।

केश बिखरे माँ के काले काले,
नैना मैया के है लाले लाले,
काला कुत्ता, भैरव जी के साथ मे ।।२।।

रूप भैरव जी का काला काला,
ये तो है मैया काली का लाला,
बेटा घूमने चला, माँ के साथ मे ।।३।।

माता काली के मुख से निकले ज्वाला,
गले पहने है मुंडों की माला,
रूह काँपे है, राहगीर की राह मे ।।४।।
