हरि नाम भजा हो प्रभुनाम

हरि नाम भजा हो प्रभुनाम । 
भक्तासाठी उभा तो घनशाम ।।ध्रु।।

भक्तिचा महिमा प्रल्हाद जाणे । धृवाचा चमचमतो तारा
दिधला तयासी अढळ पदाला
दावितो मोक्षाचा धाम - अशा प्रभुचे घ्या रे तुम्ही नाम ।।१।।

चोर लुटारु हरिसी भजती। वाल्याचा वाल्मिकी झाला
गजेंद्रासाठी धावुनी आला
तारीले गौतम अहिल्या अशा देवाचे घ्या रे तुम्ही नाम ।।२।।

सभेसि आणिले सती द्रौपदीला।
दावितो प्रभू निज माया पुरवितो वस्त्रांच्या राशीच्या राशी
ओढीत कौरव थकले - अशा दीनांचा वाली भगवान ।।३।।
