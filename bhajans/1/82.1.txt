मागतो मोदे भक्तिचा (जोगवा)

मागतो मोदे भक्तिचा, जोगवा जोगवा आईचा ।।धृ।। 

शुक्रवारचा दिवस आजचा, तुळजामाता प्रगटायाचा 
लागला ध्यास मला सतीचा, जोगवा जोगवा आईचा ।।१।। 

मंगल स्नाने पवित्र झाले, वेणी फणी मी कुंकुमल्याले 
दो घरी जाऊनी मी आणिला, जोगवा जोगवा आईचा ।।२।।

ताट पाट आणि रांगोळीचा, नैवेद्य हा दही भाताचा 
अर्पिते मातेच्या रुचिचा, जोगवा जोगवा आईचा ।।३।।

काय आई मी तुजला द्यावे, देणे घेणे तूंच करावे 
पसारा सर्वत्र मायेचा, जोगवा जोगवा आईचा ।।४।।
