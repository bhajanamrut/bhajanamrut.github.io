नेसली ग बाई चंद्रकला ठिपक्याची

नेसली ग बाई, चंद्रकला ठिपक्याची,
तिरपी नजर माइयावर, त्या काळ्या कृष्णाची ।।ध्रु।।

यमुनेच्या पाण्या जाता, मागे मागे हरि येतो
खडा मारूनी ग, बाई माठ माझा फाडीतो
लाज कशी नाही त्याला जनाची मनाची ।।१।।

शिळ घालूनी करितो गोळा, गोपगोपिकांचा मेळा,
एकमेका मिठी, मारूनी पडतो हा गळा,
शर्त झाली बाई याच्या निर्लज्जपणाची ।।२।।

एका जनार्दनी राधा बोलती, कृष्णासंगे खेळ खेळती,
मिटली ग बाई याच्या शंका मनाचि ।।३।।
