भक्तिचा लळा लावूनी

भक्तिचा लळा लावूनी, अंबा गेली मला भेटूनी ॥धृ॥

शुभ साडी ही बुट्टेदार, हाती विणेचा झनकार, 
सरस्वतीच्या रुपानी, अंबा गेली मला भेटूनी ॥१॥ 

लाल डाळींबी शालू हिचा, थाट शोभे अलंकाराचा, 
लक्ष्मीच्या रुपानी, अंबा गेली मला भेटूनी ॥२॥ 

पुत्राहाती वध करविला, रेणुकादेवी म्हणती तिला, 
परशुरामाची जननी, अंबा गेली मला भेटूनी ॥३॥ 

हात पाठीवरी फिरविला, महाप्रसाद हाती दिला, 
झाला आनंद माझ्या मनी, अंबा गेली मला भेटूनी ।।४।।