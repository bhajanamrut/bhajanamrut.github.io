रुतला पायी कांटा या आडवाटा.

रुतला पायी कांटा या आडवाटा,
नंदाचा तो कारटा होता जोडीला ।।ध्रु।।

होता जोडीला म्हणूनी मी आले गोडीला,
कसा गोड बोलूनी तो कांटा काढिला ।।१।।

कोण जाणे कां तुझ्याशी प्रीत जडली
धीट होता तूही पण रे गांठ पडली
मधूर मुरलीचा तूं स्वर छेडीला ।।२।।

गोकुळीच्या राया तुला म्हणूं तरी काय
लाजलज्जा सोडूनी माझा धरीला तूं पाय
किती धीट तूं बाई मी धीर सोडीला ।।३।।

अशी रे कशी तुझी जादुगिरी
तुझा स्पर्श होताच मी झाले बावरी
जणू संजिवनीचा तूं घडा फोडीला ।।४।।
