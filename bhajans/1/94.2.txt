नऊवारी साडी नेसून....

नऊवारी साडी नेसून बाई ही लुगडी
तुळजापुरात खेळे भवानी फुगडी ।। धृ ।।
माहुरगडच्या रेणूकेला फुगडी खेळायला निरोप धाडीला
अन् खन खन वाजते हातामधे ग बांगडी ।। १ ।।
कोल्हापुरची लक्ष्मी आली फुगडीत बाई रंगुन गेली
कानामधे मधे ग साताऱ्याची बुगडी ।। २ ।।
वणीगडाची सप्तश्रृंगी आली ग बाई बीगी बीगी
खेळ खेळते बाई ही ग लंगडी ।। ३ ।।
अमरावतीची अंबादेवी भक्ती भावाचा खेळ ही दावी
देवीला माझ्या बसायला टाका साताऱ्याची घोंगडी ।। ४ ।।
