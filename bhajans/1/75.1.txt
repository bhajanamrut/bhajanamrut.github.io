करुया जय जयकार

करुया जय जयकार, करुया जय जयकार 
अंबेचा जगदंबेचा, करुया जय जयकार ।।धृ।। 

सगुण रूपेही निर्गुणातही शोभे जगदंबा 
हिच्याविना ना स्थिर चीर सृष्टी पावन भव भंगा 
दिक्कालातही सदैव घडतो हिचाच साक्षात्कार ।।१।।

सकल कलांची एकमात्रही असे स्फूर्ति दात्री 
ज्ञानातही अन अज्ञानातही असे जिची व्याप्ती 
उप्तत्ती स्थिती लय करणे हा जिचाच अधिकार ।।२।। 

ज्ञानाची अन वैभवाची आस नसे माते 
पुरवावी परि एक मागणे अमुचेही माते 
रूपी तुझिया रमावी मती हिच ओढ अनिवार ।।३।।
