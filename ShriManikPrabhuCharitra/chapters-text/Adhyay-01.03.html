<BR/>
<H2>॥ श्री सद्गुरु माणिकप्रभु प्रसन्न ॥ </H2>

<h2>उपोद्घात</h2>

<h3>१.३: संक्रमणकाल</h3>

इसवी सनाच्या एकोणिसाव्या शतकाच्या प्रारंभी महाराष्ट्र
देशांत रावबाजीची कारकीर्द चालू होती. हिंदुपदपादशाहीची
संस्थापना करणाऱ्या श्रीशिवछत्रपतीच्या नांवाखालीं झालेला
राज्यविस्तार आर्यावर्तांतील बहुतेक महत्त्वाचा भाग व्यापून
राहिलेंला होता. हिंदुपदपादशाहीचें मुख्य सिंहासन साता-
न्यास असलें तरी, बहुतेक सत्ता पुण्यपत्तनस्थ पेशवाईकडे
गेलेली होती. परंतु रावबाजीच्या कारकीर्दीतील बऱ्याचशा
दोषांमुळें पेशव्यांनीं निर्माण केलेले बहुतेक सरदार मुख्य
सत्तेशीं फटकून, आपापली सत्ता बळकट करण्याच्या व्यव-
सायांत गुंतले होते. साम्राज्याची व्यापक दृष्टि नाहींशी होऊन
प्रत्येकाच्या मनांत स्वार्थबुद्धि प्रबल झाल्यामुळें, आपल्या पाया-
पुरतेंच पाहण्याची जरूरी वाटूं लागली होती. रावबाजीच्या
कारकीर्दीत दूरदर्शी, मुत्सडेगिरी शुष्क झाली होती. शौर्य,
धैर्य व तेजस्विता लोपली होती. सहानुभूति व सहकार्य यांचा
मागमूसही राहिला नव्हता. अशा प्रकारें संपूर्ण मराठा
साम्राज्य विस्कळित होऊन गेले होतें. अंतस्थ वे बंदशाही
माजली होती. देह, दारा व धन यांची सुरक्षितता राहिली
नव्हती. सामान्य जनता या कारकीर्दीस कंटाळली होती.
'मळमळीत सौभाग्यापेक्षां ढळढळीत वैधव्य बरें' अशीच
सर्वांची भावना झाली होती. उघड-उघड रीतीनें पुढारी लोकांनी
राज्यांत लूट चालवली होती व तिचा नीट बंदोबस्त न झाल्या-
मुळें प्रजा अत्यंत त्रस्त झाली होती.
<BR/>

इसवीं सन १८१७ हे वर्ष रावबाजीच्या कारकीर्दीचें
अखेरचें वर्ष होतें. परकीयांनीं पेशवाईला चोहोंकडून घेरलें
होतें. हा काल महाराष्ट्राच्या, किंबहुना सर्व आर्यावर्ताच्या
भवितव्येचा निकाल लागावयाचा होता. पेशवाई सत्तेला
ग्रासून टाकणारी कंपनीची सत्ता प्रबल झालीं होती. ह्या सत्तेनें
हिंदुस्थान देशांतील बहुतेक सर्व प्रदेशांमध्यें शिरकाव केला
होता. महाराष्ट्राच्या पूर्व, पश्चिम, दक्षिण व उत्तर या चारी
दिशांना कंपनीचें जाळें पसरलें होतें. निजामच्या राज्यांत कंपनी-
सरकारच्या वकिलाचें बरेंच प्रस्थ होतें. रावबाजीनें ताबेदारीचा
तह केल्यामुळें अंतस्थ व्यवहारांच ढवळाढवळ करण्याचा
अधिकार कंपनीला प्राप्त झाला होता. रावबाजीच्या सत्तेला
वसईच्या तहानें संकुचित केलें होतें. शिंदे, होळकर, गायकवाड
व पटवर्धन यांच्यांशी वेगवेगळे स्वतंत्र तहनामे करून
शेवटच्या बाजीरावाची केविलवाणी स्थिति करून सोडली
होती. १८१७ मध्यें खडकी येथें पेशव्यांच्या सेनापतीचा
पराभव करून, पुणें शहर कर्नल स्मिथ यानें काबीज केल्यावर
बाजीरावसाहेबाना सातारच्या छतपतींला बरोबर घेऊन पळत
सुटावें लागलें.
<BR/>


कंपनीची सत्ता अशा प्रकारें मराठा साम्राज्याच्या विस्क-
ळित स्थितीचा फायदा घेऊन, पेशवाईतील शेवटच्या पुरुषाच्या
हात धुवून मागें लागली होती, तो काल अत्यंत धामधुमीचा
होय. या झगडयांत यशश्री बाजीरावाकडे पाहील असें
कोणासही वाटलें नाहीं. हिंदुस्थानची भवितव्यता निश्चित
नव्हती, तरी बहुतेक अनुमान मराठा साम्राज्याच्या विरुद्ध
होतें. या साम्राज्याची बळफटी मोडन बरेच दिवस होऊन
गेले होते. रावबाजी अधिकारारूढ झाले त्याच कुमुहूर्तावर
हें साम्राज्य खिलखिळें झालें होतें. त्यापूर्वी म्हणजे सवाई
माधवरावाच्या कारकीर्दीत हिंदुस्थानच्या भवितव्यतेचें भविष्य
कोणीही हिंदुपदपादशाहीला अनुकूल असेंच केलें असतें.
पण ईश्वरी इच्छा तशी नव्हती. हिंदुस्थानला नवीन जगाशी,
सुधारलेल्या देशाशी संबद्ध करून, कांहींसे नवीन वळणावर
आणून सोडावें, असा ईश्वरी संकल्प असल्यास नकळे !
हिंदीं राष्ट्राला भयंकर शिक्षा करून नंतरच नवीन तन्हेच्या
राज्यव्यवस्थेचें शिक्षण मिळावें हा विधिलेख खरा व्हावयाचा
होता !
<BR/>


१८१७ हा काळ "संक्रमगकाळ" होता, असें आम्हीं
म्हणतों त्याचें कारण आतां वाचकांच्या ध्यानी आलेंच असेल.
राज्यलक्ष्मी, सत्ता वैभव आणि तेजस्विता यांसह दुसरीकडे
जाण्याची-परकीयांच्या हातीं जाण्याची-वाट पाहत होती, असा
हा काल आहे. एका प्रसरणशील राज्यसत्तेचा उदयकाल
असल्यामुळें तिच्या गळयांतच हिंदी भवितव्यतेनें माळ घालावी
असा वरील चारी देवतांनीं एकमतानें निश्चय केला होता असे
दिसतें.
बंगाल, मद्रास, कर्नाटक, पश्चिमेकडीक देश व उत्तर हिंदु-
स्थान इत्यादि सर्व ठिकाणीं कंपनीचा बोलबाला चालला होता.
कंपनीस शाश्वत स्वरूप यावयास पाहिजे होतें. पेशवाई पचनी
पडल्यास साम्राज्य पदवी मिळविणें कंपनीस अत्यंत सुलभ
होतें. म्हणूनच बाजीरावसाहेबाचा कंपनीच्या प्रतिनिधीनें
पाठलाग चालविला होता.
<BR/>


इसवी सन् १५९९ च्या शेवटच्या दिवशी एलिझाबेथ
राणीकडून सनद मिळवून प्रतिष्ठित झालेली ही कंपनी केवळ
व्यापाराच्या मिषानें या देशांत उतरली. प्रथमचीं दीडशें वर्षे
हिने निवळ व्यापारांत घालवून अगणित द्रव्य स्वदेशीं नेलें. द्रव्य
जवळ झाल्यावर राज्यसत्तेची हांव सुटते, त्याप्रमाणें हिलाही
राज्यसत्तेची प्रबल इच्छा होऊन प्रयत्नास सुरवात झाली.
यशापयशाच्या आंदोलनांत झोंके खातां-खातां शेवटीं सन १७५७
सालीं बंगाल प्रांतांत इचे बूड स्थिर झालें. तथापि इतर
प्रांतांत म्हणण्यासारखें प्राबल्य व्हावयास जवळ-जवळ पुढील
पन्नास वर्षे गेलीं. एकोणिसाव्या शतकाच्या प्रारंभी चोहोंकडे
जाळें पसरण्ण इतकें सामर्थ्य इच्यांत आलें. पुढें गंगाधर-
शास्त्र्याच्या खुनाचें निमित्त उपस्थित होऊन रावबाजीवर
चढाई करून जाण्याची अनुकूल संधि हिला प्राप्त झाली.
रावबाजीला कोणीकडून मदत मिळणार नाहीं, यदाकदाचित्
कोणी मदत करण्यास येतील तर त्यांच्या आधींच आपण त्यांस
गांठावें अशा विचारानें कंपनीनें चढाई चालविली होती.

असा हा आणीबाणीचा काळ होता. निजामच्या राज्यांत
या वेळीं अंतस्थ अव्यवस्था होती तरी कंपनीला भिण्याचें कारण
नव्हतें. या वेळीं हैद्राबादेंत रेसिडेंटची योजना झाली होती.
एच. रसेल या नांवाचा रेसिडेंट या वेळीं हैद्राबादेस होता.
अशा प्रकारच्या अगदीं विपरीत कालामध्यें व परिस्थितीमध्यें
आमच्या चरित्रनायकाचा जन्म झाला आहे !!
<BR/>


प्रभूंच्या जन्माच्या संधीस अशी परिस्थिति असावी ही
विधिघटना विचित्र आहे खरी ! प्रभूंचा जन्म होऊन एका
वर्षाच्या आंत पश्चिमेकडे राज्यलक्ष्मीचा उदय व्हावा हें
दिसण्यांत विपरीत असलें, तरी त्यांतही कांहीं तरी ईश्वरी संकेत
असला पाहिजे हें उघड आहे.
<BR/>


सूर्योदयकालीन सृष्टिशोभायुक्त पूर्व दिशेचें ऐश्वर्य पाह-
ण्याची उत्कंठा लागलेल्या लोकांना सूर्यास्त व तदनंतरची
अंधारी रात्र कष्टमय वाटली तरी, ती अनुभवणें प्राप्तच असतें.
राष्ट्राला सुद्धा उदयास्त आहेतच. उदयकालाची अपेक्षा अस-
णाऱ्या राष्ट्राला अस्ताच्या दिव्यांतून गेल्याशिवाय सोयच
नाहीं- प्रखर व तापदायक चंडांशु अस्तंगत झाल्याशिवाय
शांत व शीतल प्रकाश देणाऱ्या चंद्राचा लाभ कसा व्हावा ?
<BR/>


अधिभौतिक संपत्तीनें पश्चिमेकडे प्रयाण केलें तर पूर्वेकडून
आध्यात्मिक प्रथा आपल्या कोमल, शांत व रमणीय प्रकाश-
किरणांनीं जगतास आनंद देण्यास उदय पावत, हा सिद्धांत
खरा ठरविणें हें प्रभूचेंच कर्तव्य होतें.
<BR/>


हिंदुस्थानचें वैभव अस्तंगत होण्याच्या समयांस श्रीमाणिक
प्रभु महाराजांचा जन्म झाला आहे. विपरीत परिस्थितींत व
प्रतिकूल कालीं महात्म्यांचा जन्म होणें पूर्वापार वहिवाटीविरुद्ध
नव्हतें. भगवान् श्रीकृष्णाचा जन्म अशाच अणीबाणीच्या प्रसंगी
व तो ही कारागृहांत झाला आहे ! किंबहुना चोहोंकडे अस्वस्थता,
व बेबंदशाही होऊन धर्माची ग्लानी होते, अधर्म बोकाळतो,
अशाच प्रसंगी परमेश्वरास अवतार घेणें भाग पडतें. हिंदुस्था-
नच्या राज्यव्यवस्थेची घडी विसकटली होती; सर्वत्र फाटाफूट
होऊन केवळ आपल्या पायापुरतें पाहण्याची निरनिराळया
प्रांतांतील संस्थानिकांना बुद्धि होऊन स्वार्थ मनस्वी बोकाळला
होता. मध्यवर्ती सत्ता नांवाची सुद्धा राहिली नव्हती. राज्यकर्ते
व प्रजा यांचें परस्परांविषयींचे पवित्र कर्तव्य पांयांखालीं तुडविलें
जात होतें. राज्यकत्याच्या गभित अथवा प्रत्यक्ष संमतीनें प्रजा
लुटली जावी हा केवढा अधर्म !
<BR/>


स्वार्थबुद्धि पराकाष्ठेला गेली, तरी त्यांत दूरदर्शीपणाचा
भाग असता तरी ठीकच होते. प्रत्येकाला आपलें लहानसें राज्य
बळकट करून शाश्वत जगून राहण्याची जरी यत्किचित इच्छा
असती, तरी ते कंपनी सरकारच्या धोरणाची अटकळ बांध-
ण्यास समर्थ होते. परकीय लोक आपल्या कामांत निष्कारण
ढवळावळ करून आपले हातपाय कसे बेमालूम आंवळून
टाकीत आहेत, याकडे बारीक रीतीनें कोणीही नजर पुरविली
नाहीं. मग त्यांचा देश, तेथील भाषा, तेथील राज्यव्यवस्था,
त्या लोकांची शिस्त वगैरे महत्त्वाच्या गोष्टींचा बारकाईनें
शोध कोण करतो ?
<BR/>


अज्ञान, भयंकर अज्ञान, आपसांतील वैमनस्य, द्वेष आणि
आपल्या पोळीपुरते तूप पाहण्याची क्षणिक लोभी वृत्ति इत्यादि
दुर्गुणांनी अंध होऊन, एका कालीं भाग्यशिखरावर अधिष्ठित
झालेल्या या राष्ट्रानें, पारतंत्र्याची श्रृंखला, आपल्या पायांत
अडकवून घेतली ! हें राष्ट्रीय पाप होय. याचे अधिकारी
तत्कालीन सर्व राज्यकर्ते म्हणविणारे होते, यांत मुळींच संदेह
नाहीं. उशा प्रकारें जीर्ण होऊन निरुपयोगी बनलेली, एकतंत्री
राज्यव्यवस्था अरतंगत होणे अपरिहार्य होतें. आंब्याची कोय
पूर्णपणें नासून नाहींशी होण्यापूर्वी, तिच्यामधून चैतन्ययुक्त
नवीन वृक्षाचा अंकुर फुटतो, हा सृष्टिधर्म सर्वश्रुतच आहे.
<BR/>


अधिभौतिक ऐश्वर्यवान सत्तेनें पश्चिमेकडे प्रयाण करण्या-
पूर्वी आध्यात्मिक शांतिप्रधान सत्तेनें आपल्या कोमल किरणांचा
प्रकाश पाडणें रारतच होतें. याच न्यायानें, एकोणिसाव्या
शतकांतल्या एका अत्यंत मौल्यवान नररत्नाचा, आध्यात्मिक
सत्तेच्या रूपानें उदय होण्यास हा संक्रमण कालच अधिक
योग्य होता असें आमचें म्हणणें आहे. देशाच्या किंवा जगताच्या
कल्याणाकरितां अध्यात्मशक्तीचा उत्कर्ष होणें अत्यंत आवश्यक
आहे, हें आतां अलीकडील सुशिक्षित कबूल करीत आहेत.
प्रथम अध्यात्मिक तेजानें प्रकाशित झालेला महाराष्ट्र, श्री
शिवाजी महाराजांचें उत्तम कार्यक्षेत्र बनला असें इतिहास
सांगतो. अलीकडे शंभर वर्षांत अध्यात्मिक ओजानें ओतप्रोत
भरलेले जे पुरुष निर्माण झाले, त्यांमध्यें अग्रपूजेचा मान
आमच्या चरित्रनायकाचाच आहे ही गोष्ट पुढील चरित्रकथेनें
उघड होणार आहे. तथापि एकच महत्त्वाची बाब या ठिकाणी
सांगणें इष्ट वाटतें कीं, आज ज्या गोप्टीची उणीव भासते,
तिची यथार्थ कल्पना श्री प्रभु महाराजांना शंभर वर्षापूर्वी
आली होती. आजचें हिंदुस्थानचें राजकारण सकलमतस्थापित
राज्यव्यवस्थेच्या भोंवतीं परिभ्रमण करीत आहे, हा केवढा
चमत्कार आहे ! भिन्न-भिन्न राजकीय मतें एकत्र जमून त्यांनी
एक विचारानें स्थापना केलेली जी राज्यव्यवस्था तीच 'सकलमत
स्थापित' राज्य व्यवस्था होय. आज आपले पुढारी काय करीत
आहेत ? आजच्या सरकारची बळकटीं तरी कशांत आहे?
जगांतील वातावरण आज सकलमतस्थापित राज्यव्यवस्थेला
अधिकच अनुकूल होत आहे की नाहीं ? देशाच्या ऐहिक
उत्कर्षाला, सुखाला व शांतीला सकलमतस्थापित राज्यव्यवस्था
असणें आत्यंतिक आवश्यक असल्याचा ध्वनि सर्व जगांतील
राष्ट्रांमध्यें आज दुमदुमून राहिला आहे. (Self determination)
स्वयंशासानाचें तत्त्व प्रभूच्या जन्मानंतर बरोबर शंभर वर्षांनी
सर्वमान्य झालें आहे. व त्याच जोरावर आज आपल्या देशांत
सर्वतोमुखीं सकलमतस्थापित राज्यव्यवस्थेची मागणी सुरू आहे.
<BR/>


सकलमतस्थापित प्रभूंच्या अध्यात्मिक सत्तेचा प्रादुर्भाव
आज स्पष्ट दृग्गोचर होत आहे, जगताच्या ऐहिक ऐश्वर्याला,
स्वास्थ्याला व मोक्षाला सकलमत धर्मच उपकारक आहे. सर्व
धर्म, सर्व मतें आपापले हट्ट सोडून व द्वेषभाव विसरून प्रेमाच्या
अधिष्ठानावर एकत्र जमतील, तेव्हांच या सकलमत संस्थापक
प्रभूच्या प्रभावाचा साक्षात्कार होणार आहे. असा काल जवळ-
जवळ येत आहे ही आनंदाची गोष्ट होय.<BR/>

<BR/><BR/>
<BR/><BR/>


