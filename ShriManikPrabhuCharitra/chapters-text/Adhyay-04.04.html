<BR/>
<H2>॥ श्री सद्गुरु माणिकप्रभु प्रसन्न ॥ </H2>

<h3>पर्यटन</h3>

<h3>४: मैलार</h3>

मैलार हें अति प्राचीन क्षेत्र आहे. येथें सर्व देवता वास
करीत असून त्यांत खंडेराव प्रमुख आहेत. इकडील लोक या
क्षेत्राला दक्षिणकाशी असे म्हणतात. मल्हारीमहात्म्यांत या
क्षेत्राचें महत्त्व वर्णन केलें आहे. मणिचूल पर्वतावरील हें क्षेत्र
त्या काळीं अत्यंत भरभराटींत होतें. देवाचे पुजारी धनगर-
जातीचे आहेत. गांवांतील क्षेत्रोपाध्याय ब्राह्मण वर्गांतील आहेत.
देवाला सरकारांतून बरेंच उत्पन्न आहे. पेशव्यांनीं या देवाला
दोन गावें जहागीर दिलीं आहेत. पेशव्यांनीं निजामावर चौथाईचा
हक्क बसविला होता, त्या चौथाई रकमेच्या हिशेबांत या
गांवचा वसूल वजा घालीत असत. अशा रीतीनें निर्वेधपणें
देवाकडे नियमित उत्पन्न पोंचावें. अशी व्यवस्था पेशव्यांनी
करून ठेविली होती. देवळाबाहेर पेशव्यांनीं बांधलेल्या कांहीं
ओवऱ्याही आहेत. निजामचा अंमल सुरू झाल्यानंतरही कांहीं
काल म्हणजे अजमासें पाऊणशें वर्षें इकडील प्रांतावर मराठे
सरदार चंद्रसेनराव जाधव व त्याचा पुत्र राजा रामचंद्र याँचें
प्राबल्य असल्यामुळें हें देवस्थान वैभवाच्या शिखरावर पोंचलें
होतें. या ठिकाणीं एकशें आठ तीर्थे असून सर्व कुंडें उत्तम
बांधलेलीं आहेत. देवालयाचें कामही उत्तम आहे. क्षेत्र अगदी
पुरातन असल्यानें यानें जगांतील अनेक घडामोडी अवलोकन
केल्या आहेत. परंतु हल्लीं या क्षेत्राची अत्यंत दुर्दशा झाली
आहे. पूर्वी एके काळीं जें क्षेत्र हजारों माणसांनी गजबजलेलें
दिसत असे, त्या ठिकाणीं आतां चिटपाखरूंही दिसून येत नाहीं.
गांव ओसाड होऊन निर्जन झालें आहे. गांवाच्यां वेशी मोठया
आहेत.आंतील घरेंही मोठमोठीं असून सर्व इमारती चुनेगच्चीच्या
आहेत. रस्ते फरसबंदीचे असून या गांवांत सर्व प्रकारच्या सोई
होत्या असें आजही दिसून येत आहे. घरांच्या रचनेवरून व
आकारावरून शेकडों श्रीमान् लोकांची वस्ती येथें असावी, असें
सहज अनुमान होतें. एवढें मोठें सधन गांव ओसाड झालेलें
कोठेंही दृष्टीस पडणार नाहीं. सर्व देवालयें व तीर्थे गांवाच्या
वेशीबाहेर आहेत. त्या ठिकाणींसुद्धां आज रोजीं कोणी राहत
नाहीं. हें गांव ओसाड होण्याचीं अनेक कारणें लोक सांगतात.
त्यांतील एक प्रमुख कारण म्हणजे येथील पाणी फारच बिघडून
जाऊन, हातपाय बारीक होऊन पोट मोठें होण्याचा रोग सुरू
झाला आणि माणसें पटापट मरूं लागलीं, हें होय. सारांश
मलेरियानें सर्व लोकांचा फडशा पाडून या गांवाची दुर्दशा
केली आहे. गांव सोडून बाहेर गेले ते कसेबसे वांचले आहेत.
अद्यापही या मलेरियाचें साम्राज्य या ठिकाणीं तीव्रतेने अधिकार
गाजवीत आहे.
<BR/>


प्रभु या क्षेत्र त आले, त्या वेळीं याची पूर्ण भरभराट होोती.
ब्राह्मण, व्यापारउदीम करणारे लोक व शेट सावकार यांची
वस्ति भरपूर असून चोहों मुलखांतील द्रव्य या ठिकाणीं जमत
असल्यामुळें, सर्व लोक संपन्न स्थितींत होंते. अन्नाचीव वस्त्राची
कोगालाच ददात नव्हती. प्रभु आपल्या मंडळीसह आले, ते
गांवाबाहेरील मूळलिंगाच्या देवालयांत उतरले. या वेळीं
प्रभूंजवळ मातुःश्री, तात्यासाहेब, चिमण्या ब्रह्मचारी, नारायण
दीक्षित अशी मंडळी होती. प्रमु आल्याचें वर्तमान समजतांच
हजारों लोकांचीं गर्दी प्रभुदर्शनाला जमली. मार्गशीर्ष शुद्ध
षष्ठीस येथे मोठी यात्रा जमते. या वेळीं प्रभुनिमित्तानें या
यात्रेंत भर पडून, चोहोंकडे माणसेंच माणसें होऊन गेलीं. प्रभूंनीं
खंडेरायाची पूजा केली व देवाला बहुमोल वस्त्रें व अलंकार
घातले. प्रभुंचीं खंडेरायावरीस सर्व पदें व आरति याच ठिकाणी
तयार होऊन पुढें त्यांचा समावेश रविविारच्या भजनांत करण्यांत
आला.
<BR/>


प्रभु येथें आल्यावर पूर्ववत् 'नित्य श्री नित्य मंगल' या
ठिकाणीं आनंदानें नाचूं लागलें. रोज हजारों लोक दर्शनाला
येऊं लागले. चोहोंकडे जयजयकाराचा ध्वनि दुमदुमू लागला;
भोजनाच्या पंक्तीवर पंक्ति उठूं लागल्या. प्रभूंच्या गळयांत
नाना प्रकाच्या फुलाच्या माळा पडूं लागल्या व पुढें खारीक,
सुपारी, नारळ, पेढे, बर्फी यांचे ढीग दिसूं लागून अगणित
द्रव्यही जमा होऊं लागलें. आलेले पदार्थ व द्रव्य त्याच
दिवशी खलास होऊं लागलें. दुसऱ्या दिवसाची काळजी
करण्याचें कारणच नव्हतें. प्रभूंजवळ नवस करणारे लोक
जमत, तसेच पूर्वीचे नवस फेडणारेही लोक जमत. ही
नवसाची घडामोड नित्य नवी होत असे. नाच, गाणें, पुराण,
कथाकीर्तन, भजन इत्यादिकांचे थाटही उडू लागले. एखाद्या
राजाच्या तळासारखा तळ पडून नित्य नवा रंग आढळूं
लागला.
<BR/>


खंडोबाची यात्रा संपून गेली, तरी प्रभूदर्शनार्थ जमलेले
लोक अद्याप राहिलेच होते. प्रभूंजवळ चाललेल्या 'नित्य श्री
नित्य मंगलानें' दंग होऊन गेल्यामुळें प्रभूसहवासापासून दूर
जावें असें, कोणालाही वाटत नव्हतें शक्य तितका काळ
प्रभुसान्निध्यांत काढून नाइलाज झाल्यानंतर मोठ्या कष्टी
अंतःकरणानें लोक आपआपल्या गांवीं परत जात. परत
जाण्यापूर्वी प्रभुदर्शन घेऊन त्यांच्या हातचा प्रसाद घेतल्याशिवाय
सहसा काणी जात नसे. असा प्रसाद घेण्याच्या अपेक्षेनें आलेल्या
लोकांचीं बरीच गर्दी जमत असे. कित्येक प्रसंगीं बारीने बसून,
लोक प्रसादाची वाट पाहत असत. मैलारची यात्रा होऊन
गेल्यानंतर कांहीं दिवसांनीं प्रभूंकडील यात्राही कमीकमी होऊं
लागली. एके दिवशी प्रभुहस्तें प्रसाद घेणाऱ्या लोकांमध्यें तोबा
उडत असतां तसल्या गर्दीत कोमटयाची एक स्त्री प्रभुदर्शनार्थ
आली. ही स्त्री तरुण असून विधवा होती. शरीरानें धिप्पाड व
वर्णानें काळीभोर असलेल्या या तरुणीच्या अंगावर सुवर्णाचे
अलंकार बरेच होते. गर्दीतून वाट काढून आलेल्या या स्त्रीनें
दर्शन घेऊन प्रसाद घेण्याकरितां एकदम प्रभूंपुढें न जातां
बाजूच्या एका कोंपऱ्यांत जागा धरून तेथेंच आपलें आसन
थाटलें. तिच्या पाठीमागून आलेल्या शेकडों लोकांनीं प्रभुदर्शन
घेऊन प्रसाद हातीं पडल्यावर आपला मार्ग धरिला. परंतु या
तरुणीनें प्रभुदर्शनाची किंवा प्रसादाची मुळीच काळजी केली
नाहीं. कोंपऱ्यांतील आपल्या जागीं बसून तिनें अपली दृष्टि
प्रभुस्वरूपावर लावली. ती प्रभूच्या सगुण स्वरूपाचें अखंड
पान करीत बसून राहिली. तिची दृष्टि प्रभुस्वरूपावर इतकी
खिळून गेली कीं, तिला आपल्या देहाचें भानसुद्धा राहिलें नाहीं.
आपण कोण, आलों कोठें व हा समाज काय करीत आहे, यांचें
विस्मरण होऊन ती जागच्या जागीं बसून प्रभूंच्या स्वरूपाशीं
समरस झाली: तिच्याकडे प्रथम कोणाचेंही लक्ष गेलें नाहीं.
शेवटीं सर्व गर्दी मोडल्यावर परक्या माणमांपैकीं ही एकटीच
शिल्लक राहिली तरी प्रयाद कां घेत नाहीं, याचें नवल वाटून,
शिष्यांपैकीं एकानें प्रसाद घेण्यास पुढें येण्यास तिला सांगितलें.
शिष्याचा शब्द ऐकून ती शुद्धिवर आली आणि प्रभूंपुढें येऊन तिनें
साष्टांग नमस्कार घातला व प्रसादाकरितां ओंजळ पुढे घरिली.
प्रभूंनीं दोन खारका व कांहीं फुलें तिच्या हातावर टाकिलीं. प्रभूंचा
प्रसाद घेऊन ती बाहेर पडली खरी, परंतु कोठें जावें, हें तिला
सुचेना. सर्व जग शून्यवत् होऊत गेलें. बाहेर आल्यानंतर पायांनीं
नेलें तिकडे ती जाऊं लागली. तिचें अंतःकरण प्रभूंशी एकरूप झालें
असल्यामुळें, प्रभूंची मूर्ति तिला सर्वं ठिकाणीं दिसूं लागली. ती
प्रभुमय झाली. आपल्या स्वतःच्या स्थितीची तिला कल्पना
येईना. दोन दिवस कोठें तरी बाहेर भटकत राहून, ती पुनः
तिसऱ्या दिवशीं प्रभूंच्या दर्शनाला आली. ही एकदां प्रसाद
घेऊन गेली असतांही पुन्हां का आली, याचें कित्येकांना नवल
वाटलें. या वेळीं प्रभूनीं तिला जवळ बोलावून हातावर पूर्वी.
प्रमाणें दोन खारका टाकल्या व निघून जाण्यास सांगितलें.
प्रभुआज्ञेप्रमाणें ती तात्काल निघून गेली. परंतु तिचा देह कोठे
तरी भटकत राहिला. तिच्या अंतःकरणानें तें ठिकाण सोडलें
नाहीं. अशा प्रकारच्या शारीरिक व मानसिक ओढाताणींत
सांपडून ती भुलून गेली. काय करावें? कोठें जावें ? अंतः
करणाची तळमळ कशानें शांत होईल? या प्रश्नांचें उत्तर
तिला सांपडेना. दिशाभूल होऊन देहभान हरपून गेलेल्या
सावजाप्रमाणें कांहीं काल इतस्ततः भटकत राहून पुनश्च
प्रभूंपुढें येऊन उभी राहिली.
<BR/>


"बाई, अशी वरचेवर कशाला येतेस? तुला प्रसाद मिळाला
असून आपल्या गांवीं कां जात नाहींस ?"
<BR/>


"महाराज, माझे गांव कोगतें, हें मला माहीत नाहीं. या
चरणाशिवाय सगळें जग मला शून्य भासूं लागलें आहे. हे
चरण सोडून मी आतां कोठेंही जाणार नाहीं."
<BR/>


"बाई, तूं अगदीं तरुण; आमच्या समागमें नानाप्रकारचे
लोक नित्यश: येत असल्यामुळें तुझा निभाव येथें लागणें फार
कठीण आहे. आम्ही फटिंग, गोसावी, आमच्या सहवासांत
राहून तुझे फार हाल होतील. करितां शहाणी असशील तर
आल्या वाटेनें आपल्या घरीं जा."

.
"माझें घर कोठें आहे, माझे आईबाप कोण आहेत, याचें
भान मला राहिलें नाहीं. आपणच माझी आई. आपणच बाप,
आप्त, इष्ट, सगे, सोयरे सर्व कांहीं आपणच आहां, मी आतां
येथून मुळींच कोठेंही जाणार नही."
<BR/>


"आमच्याजवळ राहिल्यास अंगावरील हे जिन्नस बाळगतां
यावयाचे नाहींत. हे जिन्नस गोरगरिबांना देऊन टाकावे लागतील.
शिवाय अंगाला राख लावण्याचा प्रसंग येणार आहे."
<BR/>


"महाराज या जिनसांचें मला आधींच ओझें होऊं लागलें
आहे. हे मी आनंदानें काढून टाकीत आहें. आपल्यास वाटेल
त्या मनुष्यास हे आपणच देऊन टाकावेत."
<BR/>


असें बोलून त्या तरुणीनें आपल्या अंगावरील सर्व जिन्नस
तात्काळ काढून प्रभूंपुढें ठेविले. त्या बाईचा निर्धार पाहून प्रभु
प्रसन्न झाले. द्रव्यलोलुप कोमटयाच्या कुलांत जन्म घेतलेल्या
या तरुणीचें औदार्य पाहून सर्व लोक थक्क झाले. प्रभूनीं त्या
बाईचें अंतः करण जाणलें होतें. निःसीम व शुद्ध प्रेमानें ती
ओथंबून गेली होती. ती तरुग होती, तरी वैषयिक स्वार्थी
प्रेमाचा तिच्या ठायीं पूर्ण अभाव होता, हें प्रभूनी पक्कें ओळखलें
होतें. प्रभुदर्शनानें त्या बाईच्या अंतःकरणां तील शुद्ध, निःस्वार्थी
व दिव्य प्रेमानें उचल खाल्ली होती. या प्रेमापुढें द्रव्याची,
देहाची किंवा लोकापवादाची तिला मुळींच क्षिति वाटत नव्हती.
प्रभूंनीं प्रसन्न अंतःकरणानें तिजकडे दृष्टिक्षेप करून, अम्माजवळ
तिला घेऊन जाण्यास एका शिष्यास सांगितलें. त्याप्रमाणें
शिष्यानें तिला मातुःश्री बयादेवीकडे पोंचविलें. प्रभूंवरील
उत्कट प्रेम व भक्ति पाहून मातुःश्रीसही आनंद झाला व त्यांनीं
तिला आपल्या कन्येप्रमाणें जवळ बाळगिलें. या तरुणीच्या
अतःकरणाची परीक्षा प्रभूंनीं नानाप्रकारें करून पाहिली.
कित्येक दिवस तिला नुसत्या खारकेवर ठेविलें, तरी ती डगमगली
नाही. तिचा धिप्पाड देह खारकेप्रमाणें वाळून गेला ; हें पाहून
तिची सर्वांना करुणा आली. पण प्रभुआज्ञा उल्लंघण्याचें तिनें
मनांत देखील आणलें नाहीं. एके समयीं स्त्रीस्वभावाला अनुसरून
ही नग्न होऊन स्नान करीत होती. अशा प्रसंगी प्रभूंकडून
निरोप आला कीं, "असशील तशी निघून ये," हा निरोप
कानांवर पडतांच ती देहभान विसरून जाऊन तशाच स्थितींत
प्रभूंकडे यावयास निंघाली. सर्व लोक विस्मित झाले. मातुःश्री
अम्मास हें वर्तमान कळल्याबरोबर त्याही मागोमाग निघाल्या.
आणि त्यांनीं तिला मध्येंच थोपवून धरलें. प्रभूंनीं ही भलतीच
आज्ञा कशी केली, म्हणून त्यांना बोलण्याचा त्यांचा हेतु होता.
स्त्रियांचें खरें भूषण लज्जा हें होय. हें एकदा नाहींसें झाल्यावर
स्त्रीत्व कसें राहणार? असो, तशाच स्थितींत ही स्त्री, प्रभुआज्ञा
प्रमाण मानून प्रभूंपुढें येऊन उभी राहायास तयार झाली, हैं
समजल्यावर तिची ती अनुपम भवित पाहून तो प्रेमाचा निधि
उचंबळूं लागला. अनिवार प्रपन्न अःकरणानें आपल्याशी डोलूं
लागला. ती जवळ येण्याची वाट देखील न पाहतां, चटकन्
प्रभूनीं आपल्या अंगावरील शुभ्र वस्त्र काढून तिच्या अंगावर
घालण्याकरितां मातुःश्रींकडे पाठविलें ; त्याच वेळीं खरोखर
तिचा उद्धर झाला.
<BR/>


वर सांगितलेली तरुण स्त्री हीच भगवती व्यंकम्मा होय.
ही पूर्वजन्मींची कोणी तरी परम थोर योगिनी होती.
प्रारब्धभोगानें तिला वैश्य कुलांत जन्म प्राप्त झाला. पण तिचें
दुरित लयाला जाऊन ती प्रभुकपेनें परमावधीच्या भाग्यस्थानावर
आरूढ झाली. हिचा पूर्ववृत्तांत बहुतेक सर्व चरित्रकारांनीं दिला
आहे. प्रभुसान्निध्यानें पुनीत होऊन गेलेल्या व्यंवम्माचें चरित्र
बहुतेक चरित्रकारांनीं यथार्थ दिलें असून महत्वाच्या बाबतींत
सर्वांची एकवाक्यता आहे. व्यंकम्माचें पुढील चरित्र यथानुप्रसंग
आम्ही देत आहोंच; पण पूर्वचरित्रही आम्ही आमच्या
समजुतीप्रमाणें कथन करीत आहों.
<BR/>


व्यंकम्माची निरुपम भक्ति पाहून प्रभु संतुष्ट झाले व
आपल्या अंगावरील शुभ्र वस्त्र तिच्यावर घातलें. प्रसंगीं
व्यंकम्माची मनःस्थिति कशी बनली होती, हें प्रभूंच्या मूखांतून
त्याच वेळीं सहज स्फूर्तीनें निघालेल्या एका पदावरून उघड
होणारें आहे. या वेळीं व्यंकम्मा निःसंग झाली होती; तिला
लोक काय म्हणतील याची पर्वा नव्हती; हें या पदांत दर्शविलें
आहे.
<BR/>


पद

निःसंग मी झाल्यें ग बाई।।
कोणा बरें दिसो कोणा वाईट दिसो॥ धृ०॥
चुकल्यें मी होत्यें आपुल्या घरासी ।।
पूर्व स्थळा प्रति आल्यें ।। १।।
लाज नसे मर्यादा कशाची।
मीपण माझे विरालें ॥ २॥
माणिक म्हणे श्रीगुरुपदी लागुनी ।।
पूर्णबोधे मन धालें ॥३ ॥
<BR/>


व्यंकम्माच्या अंगावर प्रभूंच्या अंगावरील निर्मळ वस्त्र
पडलें त्याच वेळीं तिचा पुनर्जन्म झाला. तिचें दुरित पार जळून
जाऊन ती धुतलेल्या तांदळाप्रमाणें सोज्वळ बनली. तेव्हांपासून
पुढें तिनें शुभ्र वस्त्र परिधान करण्याचा परिपाठ ठेविला.
कपाळास शुभ्र भस्म चर्चून शुभ्र वस्त्र-परिधान केलेली व्यंकम्मा
हातीं रुद्राक्षांची माळ घरुन प्रभुनामाचा अखंड जप करीत
असलेली सदैव दृष्टीस पडत असे. व्यंकम्माला परमेश्वरानें
उच्च कुल दिलें नव्हतें; तिला सौंदर्य मिळालें नव्हतें; विद्येचा
गंधही पण तिला नव्हता. पण, या सर्वांना लाजविणारें पवित्र
अंतःकरण तिला प्राप्त झालें होतें; आणि या अंतःकरणाच्या
जोरावरच त्या सर्वसमर्थ प्रभूला आकळण्याचें तिला सामर्थ्य
आलें होतें.
<BR/>


व्यंकम्माचे वडील कोमटी जातीचे होते. कोमटी लोक
आपण्यास वैश्य म्हगवून घेतात. त्यांनीं आपली परंपरा
अबाधित राखिली असून, धर्मशास्त्रविहित असे सर्व संस्कार ते
आजपर्यंत पाळीत आले आहेत. निजामच्या राज्यांतील कोमटी
लोक बहुधा व्यापार करणारे असून श्रीमान् वर्गांत त्यांची
गणना होते. व्यंकम्माचे वडील धनकनकसंपन्न व्यापारी असून
अत्यंत भाविक होते. व्यंकम्माचे लग्न त्या कालाला अनुपरून
फार लहानपणीं झालें होतें. पण दुर्देवानें तिचा पति लग्नानंतर
लौकरच निवर्तल्यामुळें तिला वैधव्य आलें होतें. ती बाला
असतांच विधवा झाली. वैधव्यामुळें कोसळलेली आपत्ति सर्व-
काल देवध्यानांत घालविण्यानें टाळतां येण्यासारखी असल्यामुळें
तिनें तो मार्ग स्वीकारला होता. तिच्या आईबापाचेंही तिला
साहाय्य मिळालें. व्यापार करून धन संपादन करणारें हें
कुटुंब पूर्ण ईशभक्त बनलें. परमेश्वर प्राप्तीचा मार्ग दुष्कर
असला तरी सर्वस्वाचा त्याग करूनही ईशकृपा संपादन करावी,
या पवित्र हेतूनें हें कुटुंब अहोरात्र भजनानंदांत घालवूं लागलें.
देवध्यानीं लागलेल्या या भोळया भाविक कुटुंबाला नागविण्यास
दांभिक लोकांना आयतेंच फावलें. कित्येकांनीं त्यांना नाना
प्रकारच्या भुलथापा देऊन आपल्या नादीं लाविलें. एका दांभिक
गुरूनें तर सर्व कुटुंबासुद्धां सदेह कैलासाला जाण्याची अद्भुत
विद्या आपणांस अवगत असल्याचें व्यंकम्माच्या पित्यास
सागितलें. सर्व ऐहिक आधिव्याधींतून मुक्त होऊन देहासकट
स्वर्गसुख भोगावयास सांपडावें, म्हणून व्यंकम्माचा बाप त्या
गुरूच्या नादीं लागला. तो दांभिक महा चतुर होता. त्यानें
नाना प्रकारच्या नव्या युक्त्या योजून यांच्या धनाचें हरण
करण्यास प्रारंभ केला. शेवटीं सर्वांना एकाच वेळीं स्वर्गाला
पोंचविण्याचा दिवस निश्चित करून त्यांजकडून कांहीं अनुष्ठान
करविलें. अनुष्ठान समाप्त झाल्यानंतर मैलार येथील रुद्रकुंडावर
व्यंकम्मा सुद्धां घरांतील सर्व लहानथोर माणसांना आणून त्या
अथांग जलाशयात एकदम उडी मारण्याची सर्वांना आज्ञा केली.
गुरुआज्ञेनुसार त्या कुटुंबांतील सर्व मुलांमाणसांनीं पटापट
उडया घेतल्या. पोहतां न आल्यामुळें सर्वजग बुडून जाऊन
प्राणास मुकले. व्यंकम्मानें सुद्धां सर्वांबरोबर कुंडांत उडी घेतली.
तिला पोहण्याचें ज्ञान नव्हतें. पाण्यांत पडल्यामुळें घाबरून
जाऊन एकदोन वेळां गटंपळया खाऊन ती वर आली. तिसऱ्या
वेळीं बुडण्याच्या मार्गांत असतांच कोणी तरी हातीं धरून.
तिला वर काढिलें. या वेळीं ती बेशुद्ध होती. पण त्यांतल्या
त्याँत तिला वर काढणाऱ्या पुरुषाचें तोंड पाहण्याइतकी शुद्धि
येऊन आपल्या प्राणदात्याचें स्वरूप तिच्या मनांत पूर्णपणें
ठसलें. असो; सर्व कुटुंबांतील इतर माणसांना स्वर्गास पाठवून
दिल्यानंतर त्या दांभिकाने त्यांचा ऐवज लांबवून यःपलायन
केलें. व्यंक्रम्मास शुद्धीवर आणण्याची खटपट करणाऱ्या
लोकांना त्या दांभिकाचें हें कृत्य पाहून फार संताप आला;
पण व्यंकम्माप्रमाणें दुसऱ्या माणसांना बाहेर काढण्याचें
सामर्थ्य कोणांत नसल्यामुळें त्यांनीं तो नाद सोडून दिला.
<BR/>


यथायोग्य उपचार झाल्यानंतर व्यंकम्मा पूर्ण शुद्धीवर
आली. तिचें सर्व ध्यान आपल्यास पाण्यांतून वर काढणाऱ्या
पुरुषाकडे लागून राहिलें असल्यामुळें मातापितरांच्या वियोगाचें
स्मरण तिला राहिलें नाहीं. वैश्य कुशंतील जन्माचा शेवट
जलाशयांत झाल्यानें या वेळींच तिचा पुनर्जन्म झाला हाता.तिचे
स्वकीय कोणी राहिले नव्हते, पाठीमागें कसलाही पाश उरला
नव्हता, मातापिता सदेह स्वर्गावर आरूढ झाले आहेत, अशी
कदाचित् तिची भावना होऊन त्यांच्यासंबंधानें तिनें विचार
करण्याचें सोडून दिलें असावें.असो; अशा मनःस्थितींत पृथ्वीवर
भटकत फिरत असतां व्यंकम्माला प्रभुदर्शनाचा लाभ झाला.
प्रभुदर्शन होतांच आपल्यास रुद्रकुंडांतून अचानक बाहेर काढणारा
हाच तो तरुग पुरुष, अशी तिच्या मनाची खातरी होऊन
प्रभुस्वरूपावर तिचें मन खिळून गेलें. पुढील कथाभाग आमच्या
वाचकांस विदित आहेच.
<BR/>


कांहीं चरित्रकार यासंबंधानें जरा वेगळी हकीकत देतात.
व्यंकम्माच्या मातापितरांना प्रभूंचा लौकिक समजल्यावर प्रभुदर्शन
घेण्याची परम उत्कंठा लागली. प्रभु मैलारास आल्याचें वर्तमान
समजतांच व्यंकम्मा आणि लहान मुलें बरोबर घेऊन तिचे
आईबाप बैलगाडी करून प्रभूचें दर्शन घेण्याकरितां आपल्या
गांवाहून निधाले. मैलारपासून कांहीं कोसांवर येतांच मार्गांत
अचानक जोराची पर्जन्यवृष्टि होऊन नदीनाल्यांना भयंकर पूर
आला. अशा वेळीं एका नाल्याजवळ यांची गाडी आली असतां
एकाएकीं जोराचा लोंढा आल्यामुळें गाडीसुद्धां हीं सर्व मुलेमाणसें
वाहून गेलीं. त्यांत व्यंकम्माही वाहत असतां एका तरुग
ब्रह्मचा-यानें आपल्या हातीं धरून तिला प्रवाहाबाहेर काढून
जमिनीवर ठेविलें आगि तो तेथें गुप्त झाला. या अपघातांत
सांपडल्यामुळें धक्का बसून बेशुद्ध झालेली व्यंकम्मा पुढें कांहीं
कालानें पूर्ण शुद्धिवर आल्यानंतर मैलारास येऊन पोंचली.
प्रभुदर्शनानंतरचा प्रकार वर कथन केला आहेच.
<BR/>


वरील दोन्ही कथानकांत बराच विरोध आहे; तथापि
पाण्यांत पडून अथवा वाहून जाऊन मरणीन्मुख स्थितींत असतां
तिला एका दिव्य व सपर्थ विभूत नें या सकटांतून मुकत केलें,
ही गोष्ट निश्चित दिसते. अशा भयंकर प्रसंगी संकटांत उडी
घालून आपला उद्धार करणारा तो पुरुष एकाएकीं अदृश्य झाला,
याचा विस्मय तर तिला वाटलाच, पग त्या थोर पुरुषाचा
करस्पर्श होतांच तिच्या अंगांतल्या ज्या अद्भुत तेजाचें स्फुरण
झालें, त्या योगानें तिची अवस्था एखाद्या वेड्याप्रमाणें झाली.
ज्यानें आपणास जलांतून अचानक वर काढलें तोच या
प्रपंचरूपौ जगड्व्याळ मायाजलांतून उद्धरून नेण्यास समर्थ आहे,
अशी तिची खारी झाली. त्या उद्धारकर्त्याच्या शोधांत ती
वेडयात्रमाणें फिरूं लागली. या काळच्या तिच्या अवस्थेचें यथार्थ
वर्णन प्रभूंच्याच एका पदांत आलें असल्यामुळें तें पद आम्हीं
येथें देत आहों.
<BR/>


पद
<BR/>


वेडी पिशी मी जहाल्यें बाई ग।
गुरुचरणीं लीन झाल्यें कीं।।
गृहधंदा मज कांहीं सुचेना।।
इंद्रियधाम निमालें कीं ॥ धृ० ॥
<BR/>


कानाचें ऐकणें राहिलें। नेत्र असुनि न दिसे कांहीं ।
स्पर्श विषयाचें भान उडालें। घ्राणीं ग्रहणत्वव नाहीं ॥१॥
मलमूत्र होउनियां न होय। पाय असुनि पंगु झाले।।
जिव्हेचा रसास्वाद उडाला। हात असुनि व्यवहार न चाले ॥२॥
मन हें पांगुळलें बाई ग। वाचा बोबडी वळली कीं।।
बुद्धीची निर्बुद्धि झाली। अहंकृति हेही गळाली कीं ।
माणिक म्हगे गुरुचरणीं। लीन झाल्यें कीं ॥ ३ ॥
<BR/>


व्यंकम्माचे ऐहिक आप्त नाहींसे झाल्यामुळें पारमार्थिक
आप्त शोधण्याच्या ती मागे लागली. एखादें चुकलेलें पाडस
आपल्या आईच्या शोधार्थ सैरावैरा धांवत सुटतें, त्याप्रमाणें ती
हा उद्धारक आप्त शोधून काढण्यास फिरूं लागली. तिच्या
अंतः करणाची तळमळ हा दिव्य गुरु भेटल्याशिवाय शमणारी
नव्हती. म्हणून सर्व इंद्रियें असूनही तीं व्यापारशून्य झाल्यामुळे
वेडी झालेली व्यंकम्मा कांहीं दिवस भटकत राहिली. पण तिचें
भाग्य उदयास येण्याचा योग्य समय प्राप्त झाल्यामुळें तिला
प्रभुदर्शन घडलें; तिची चुकलेली माता सांपडली; अदृश्य
झालेला पिता दृष्टीस पडला; बंधुभगिनींची भेट झाली;
हरवलेलें निधान हातीं आलें. प्रभूंच्या दर्शनानें या सर्व
गोष्टींचा लाभ एकदम झाल्याप्रमाणें तिला आनंद झाला झाला.
तिच्या त्या प्रसंगाच्या अपूर्व सौख्याचें वर्णन करण्यास कोण
समर्थ आहे ?
<BR/>


मैलारास प्रभूंचा मुक्काम पुष्कळ दिवस होता. या
ठिकाणीं प्रभूंच्या गादीची स्थापना झाली त्या समयीं मोठाच
उत्सव झाला. देवालयानजीकच्या अरण्यांत एका वृक्षाखालीं
प्रभु बसले असतां हातीं धरलेल्या काडीनें त्यांनीं थोडेसें
जमिनीवर उकरतांच पाणी लागलें. हीच गंगा समजून सर्व
शिष्य मंडळींनीं भाविकपणें मार्जन केलें आणि भोंवतालची
जमीन उकरून काढली. कुंड तयार करण्याइतका पाण्याचा
संचय आहे, असें पाहून त्या ठिकाणीं एक लहानसें कुंड तयार
केलें आणि या तीर्थाला 'माणिक कुंड' असें नांव प्राप्त झालें.
अद्यापपावेतों या माणिक कुंडाचें महात्म्य चालू आहे. या
समयीं देखील फारच मोठा समारंभ होऊन हें कुंड चालू
करण्यांत आलें.
<BR/>


दुबळगुंडीचे कुळवर्णी रामाजीपंत नांवाचे होते. त्यांना
प्रभूंचें दर्शन मैलारासच झालें. रामण्णापंत या वेळीं अगदीं
पूर्ववयस्क ब्रह्मचारी हीते. प्रभुदर्शनानंतर प्रभुचरणीं यांची
निष्ठा बसली, ती त्यांच्या अखेरपर्यंत कायमच होती. याच
ठिकाणीं आपल्याजवळ राहतोस काय म्हणून प्रभूंनी
रामण्णापंतांस विचारलें; पण त्या वेळीं राहण्यासारखा योग
नव्हता, म्हणून त्यांना राहतां आलें नाहीं. त्यांची वडील भगिनी
सुद्रम्मा मात्र याच ठिकाणीं प्रभुसन्निध राहिली. सुंद्रम्मा विधवा
होती. तिचें अंतःकरण शुद्ध भक्तीनें पुनीत झालें असल्यामुळें
प्रभूंनीं तिला राहण्याची परवानगी दिली. पुढें तिच्यावर
अनुग्रह करून तिला प्रभूंनीं दिव्य दृष्टि दिली होती, असें
कित्येक म्हणतात.
<BR/>


प्रभूंच्या वास्तव्यानें मैलार क्षेत्राच्या महात्म्यांत अधिकच
भर पडून ग्रामवासी सकल जनसमुदाय नित्य नव्या महोत्स-
चाच्या प्रसंगानें हर्षनिर्भर होऊन गेला. आपल्यास प्रभूपदाचा
सहवास चिरकाल लाभावा, अशी त्यांची अपेक्षा होती. पण हें
कसें शक्य होतें ! कारण कीं, मणिचूल पर्वतावरील यच्चयावत्
तीर्थे, क्षेत्रे, गुहा, तपश्चर्येचीं असंख्य स्थानें व अरण्यें यांना
भेटी देण्याचा प्रभूंचा संकल्प होता, आणि त्यांतल्या त्यांत
सवड काढून, सडया स्वारीनिशीं आर्यावर्तांतील बहुतेक सर्व
प्रमुख तीर्थांना व क्षेत्रांना जावयाचा त्यांचा मनोरथ होता.
इतवया गोष्टी साध्य झाल्याशिवाय कोणत्याही एकाच ठिकाणीं
पुष्कळ दिवस राहणें संभवनीय नव्हतें. आपल्या पुढील
उद्देशाला अनुसरून मैलारहून मुक्काम हालविण्याचा विचार
प्रभूंनी चालविला. मातुःश्री बयादेवी व नृसिंहरावतात्या यांची
रवानगी कल्याणास करून दिल्यानंतर कांहीं निवडक शिष्यमंडळी
समागमें ठेवून बाकी लोकांना आपापल्या स्थानींपरत जाण्याची
आज्ञा झाली. कसल्याही घोर अरण्यांत अथवा खडतर जागीं
राहण्याचा प्रसंग आला, तरी आपण डगमगगार नसून प्रभूचरण
सोडून हालणार नाहों, असा व्यंकम्माचा निर्धार पाहून तिला
बरोबर घ्यावें, असें ठरलें. मैलार सोडून प्रभु जात आहेत, हें
पाहून सर्व मैलारवासी लोक खिन्न झाले. पण प्रभूनीं गोड
भाषणानें सर्वांचें समाधान करून सर्वांना प्रेमानें प्रसाद दिला.

<BR/><BR/>
<BR/><BR/>

