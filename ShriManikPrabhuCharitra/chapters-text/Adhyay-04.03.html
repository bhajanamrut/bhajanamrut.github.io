<BR/>
<H2>॥ श्री सद्गुरु माणिकप्रभु प्रसन्न ॥ </H2>

<h3>पर्यटन</h3>

<h3>३: चाळकापुर</h3>

यापूर्वी सांगितल्याप्रमाणें कल्याण येथे कांहीं काल राहून,
प्रभूंची स्वारी कल्याण सोडून निघून गेली. कल्याणहून असे
अचानक रीतीनें प्रभु कित्येक प्रसंगीं बाहेर निघून जात असत.
प्रभु निघून गेल्यानंतर कित्येक दिवस त्यांचा ठावठिकाणा न
समजल्यामुळें घरांतील मंडळी व प्रेमी भक्तजन चिंतातुर
राही. प्रभुवियोगाचे असे प्रसंग नेहमींच त्यांच्यावर येऊं
लागल्यामुळें, त्यांनाही त्याची संवयच होऊन गेलीं होती.
हणमंतरावदादा मामांसह तीर्थयात्रेहून परत आले होते.
घरप्रपंचाचें काम साधारणपणें बरें चाललें होतें. यामुळें प्रभूंच्या
सान्निध्याची आवश्यकता होतीच असें नाहीं. आपल्या मनांतील
हेतु कोणालाही न सांगतां प्रभु एकएकीं गुप्त होऊन जात
असत. या कारणास्तव बन्याच वेळां शिष्यमंडळीपैकींही कोणी
त्यांच्याबरोबर राहूं शकत नसत.
<BR/>


प्रभूचें वास्तव्य कल्याणास कांहीं कालपावेतों झालें
असण्यामुळें प्रभूंचा लौकिक पसरत जाऊन दूरदूरचे लोक
प्रभुदर्शनार्थ एकासारखे येऊं लागले. आणि कल्याणास एखाद्या
क्षेत्राचें महत्त्व प्राप्त झालें. एका चरित्रकारानें लिहिलें आहे
कीं. "दिवसेंदिवस प्रभुदर्शनाकरितां यात्रा फार लोटत
चालली. कित्येक रोग बरा होण्याच्या इच्छनें येऊं लागले,
कित्येक द्रव्य मागण्याच्या इच्छेने, आणि कित्येंक, अंगांतील
पिशाच्च दूर होण्याकरितां, अशीं हजारों माणसें नित्य नवीं नवीं,
नव्या नव्या निमित्तानें प्रभूंकडे येऊं लागलीं व तितक्यांनाही
प्रभूंकडून कांहीं ना कांहीं तरी प्रसाद होऊं लागला. शेकडों
योगी लोक सेवेकरितां प्रभूंजवळ येऊन राहिले होते. कित्येकांनी
माधुकरी मागून निर्वाह करावा. कित्येकांनीं प्रभूंच्या छत्रांत
जेवावें, जे श्रीमंत होते त्यांनी पदरचें खावें, अशा रीतीने
हजारों मनुष्यें राहिलीं होतीं. प्रत्येकाने कांहीं ना कांहीं
प्रभूची सेवा करावी. स्त्रियांनीं अश्वत्थाला प्रदक्षिगा घालाव्या
आणि प्रंभूजवळून तीर्थप्रनाद घ्यावा. कित्येक स्त्रियांनीं
मुलाकरितां केलेले नवस पूर्ण झाले म्हणून प्रभूजवळ येऊन
नवसाची सांगता करावी. कोणी शेरण्या वांटाव्या, कोणी
ब्राह्मणभोजनें घालून प्रभूंपुढें नैवेद्य आणावे, असा प्रकार
चालू होता, तो कोठवर वर्णन करावा? शेंकडों जनांच्या
अंगांत असलेल्या पिशाच्चाला प्रभूंजवळ मुक्ति मिळावी."
<BR/>


ज्या भागांत प्रभूंवा जन्म झाला, ज्या ठिकाणीं प्रभु
लहानाचे मोठे झाले व ज्या गांवी त्यांनीं आपल्या समवयस्क
सवंगड्यांसह अनेकविध खेळ खेळले, त्याच कल्याणांत प्रभु
साक्षात् देव बनून आबालवृद्धांना पूज्य होऊन गेले, हा
प्रभुचरित्रांतील एक अद्भुत विशेष आहे. प्रभूंचे बहुतेक
खेळगडी पुढें परम भक्त बनले होते. घरची मंडळी व सर्व
आप्तवर्गही त्यांना परमपूज्य मानीत. या वेळीं प्रभूंचें चय
पहिल्या पंचविशीच्या आंतच होतें. अशा या तारुण्याच्या
कालांत प्रभूंचें दिव्य सामर्थ्य प्रकट होऊन, त्यांचा प्रभाव
सर्वत्र पसरला होता व चारी मुलखांतले लोक त्यांजकडे
धांवून येण्याचा कम एकसारखा सुरू होता. असो. कल्याणांत
लोकसमाज फार जमला होता, व 'नित्यश्री, नित्यमंगल'
उल्हासानें नांदत होतें. अशा समयीं प्रभु एकाएकीं गुप्त झाले;
प्रभु कोठे गेले, कां गेले हें कोणासच समजण्यासारखें नव्हतें.
त्यामुळें नाइलाज हऊन, प्रभु केव्हां प्रकट होतींल याची
मार्गप्रतीक्षा करीत लोक राहिले होते.
<BR/>


असा :- कल्याणहून सुमारें सहा-सात कोसांवर, चाळकापूर
इकगे चाळकापुरांत प्रभु एकदम प्रकट झाले तो प्रकार
नांवाचें एक गांव आहे. तेथें श्रीमारुतीचें जाज्ज्वल्य दैवत
असल्याचें सर्वप्रसिद्ध आहे. हा मारुति फार उग्र असून देऊळ
गांवाबाहेर अरण्यांत असल्यामुळें तेथे सहसा कोणी वसति
करून राहत नसत. जवळपास दाट जंगल असल्यामुळें, रात्रीं
श्वापदांची भीति, शिवाय मारुतिराय उग्र स्वरूप असलेले, मग
कसलाही भाविक भक्त रात्रीचा त्या ठिकाणीं कशाला राहील ?
देवाचे पूजारी गुरव होते; ते दिवसाउजेडी पूजा आटोपून,
आरति वगैरे झाल्यानंतर, नंदादीपांत एकदम रात्रमर पुरेल
इतकें तेल ओतून सायंकाळ होण्याच्या आधींच आपल्या घरचा
रस्ता सुधारीत. सेवेकरी मंडळीपैकीं रात्रीं तेथे कोणीच राहत
नसे. मारुति फार कडक असून रात्रीं तेथें कोणास राहूं देत
नाहीं, अशी सामान्य समजूत होती. परंतु खरें पाहूं जातां
रात्रीच्या वेळीं तेथे राहण्याची कोणास छाती होत नव्हती.
दिवसादेखील तेथे जाण्यास लोक भीत असत, मग रात्रीचें
नांव कशाला ? या मारुतिरायावर भोंवतालच्या लोकांची फार
श्रद्धा होती. म्हणून लोकसमुदाय दिवसा का होईना, पुष्कळ
जमत असें. मारुतीचे उत्सवही बारा महिने होत असत. दर
शनिवारी पालखी निघे, त्या वेळी पुष्कळ लोकांचा जमाव
जमत असे. चैत्र महिन्यांत जन्मोत्सव मोठा होऊन यात्रा भरत
असे. यात्रा किंवा लोकतमाजानें चालविलेला उत्सव खेरीज
वरून इतर वेळीं संध्याकाळ झाल्यानंतर कोणी मारुतीचें
नांवही काढीत नसत. मारुतिराय नित्य रात्रीच्या वेळीं निरामय
एकांतात असत. या एकांतसमयी मारुतीची भेट घेण्याकरितां
प्रभु देवळांत गेले. प्रभूंच्या व मारुतीच्या या अपूर्व भेटींत काय
काय घडलें हें आम्हांस समजण्यास मार्ग नाहीं व कोणत्याही
चरित्रकाराला तें लिहितां येणार नाहीं.
<BR/>


दुसऱ्या दिवशीं सकाळच्या प्रहरीं पूजारी पूजा करण्या-
करितां देवळांत येऊन पाहतात तों एक वाटसरू देवळांतील
एका कोपन्यांत स्वस्थ निजला आहे असें त्यांना आढळून आलें.
मारुतीजवळ जातांच मारुतिराय डोकीवर एक गांठोडें घेऊन
उभे असल्याचें पाहून, त्यांना नवल वाटलें. गांठोडें सोडून
पाहतां त्यांत सर्व कपडे होते असें दिसून आलें. हे कपडे
कोणाचे ? देवाच्या डोकीवर आपले कपडे ठेवणारा कोण दुष्ट
पापी असावा म्हणून ते शोध करूं लागले. प्रमु स्वस्थपणें घोरत
पडले होते. प्रभूंना जागें करून विचारपूस करतां ते कपडे आपले
असल्याचें प्रभूनीं सांगितलें. या निर्जन अरण्यांत चोरटे लोक
असतात, ते आपले कपडे चोरून नेतील, सबब संभाळून
ठेवण्यास मारुतीजवळ दिले होते, असें प्रभूंनीं म्हणतांच, गुरव
लोक संतापून लाल झाले. प्रभूंवर शिव्यांचा वर्षाव करून त्यांना
मारहाण करूं लागले. मारतां मारतां मारुतीचा कबा व
गळयांतील माळ प्रभूच्या अंगावर अचानक आलेली पाहून,
सर्वजण चकित होऊन गेले ! प्रभूंच्या अंगावर मारलेल्या
माराचे वळही मारुतीवर उठलेले स्पष्ट दिसूं लागतांच सर्वजण
भयभीत झाले. हा काय चमत्कार आहे? प्रभुं आपल्या
ठिकाणीं हंसत उभे होते. हा गलबला ऐकून माणसेंही पुष्कळ
जमलीं. शेवटीं त्यांतील एकानें निरखून पाहतांच आपण मारीत
आहों तो मनुष्य कोणी वेडा किंवा दुष्ट नसून कल्याणचा
माणिकप्रभु असल्याची त्याची खातरी झाली.
<BR/>


'कल्याणचा माणिकप्रभु' हा शब्द कानावर पडतांच सर्व
लोक निरखून पाहूं लागले; तों खरोखरीच माणिकप्रभु !आपण
अज्ञानपणानें काय भयंकर अपराध केला हा, याची जाणीव
त्यांना होऊन त्यांची पांचावर धारण बसली. ते गर्भगळित
झाले ! प्रभूचा लौकिक त्यांना माहीत होता. दगडाच्या
मारुतीचा अभिमान धरून आपण या मूर्तिमंत परम समर्थ
अवधूताचा उपमर्द केला याचें त्यांना दुःख होऊन पश्चात्तापानें
उत्पन्न झालेली अंतःकरणाची लाही शमविण्याच्या हेतूनें
त्यांनीं प्रभू पुढें साष्टांग नमस्कार घातला आणि गडबडां लोळून
अपराधाची क्षमा करण्याकरितां प्रभूची विनवणी करू लागले.
प्रभू नी हास्यवदन करून त्या सर्वां।ा उठबून त्यांचें सान्त्वन
केलें.
<BR/>


प्रभु चाळकापुरांतील मारुतीच्या देवळांत आले आहेत हें
वर्तमान वायुवेगानें सवत्र फैलावून दर्शनाकरितां लोकांच्या
झुंडीच्या झुंडी येऊं लागल्या. खारका, सुपाऱ्या, नारळ, फुलें,
माळा, बतासे, लाह्या इत्यादि अनेक पदार्थ बरोबर घेऊन
प्रभुदर्शनास लोक धांवून येऊं लागले. कोणी कापूर जाळून
ओंवळूं लागले, कोणी माळा घालूं लागले, कोणी पूजा करूं
लागले; अशी एकच धांदल उडून गेली. पेढे, खडीसाखर
इत्यादि पदार्थ वांटूं लागले. सारांश, हां हां म्हणतां त्या निर्जन
स्थानाला प्रचंड यात्रेचें स्वरूप प्राप्त झालें. लगेच पेढे-बर्फीचीं
दुकानें थाटली गेलीं. इतर अनेक पदार्थांची दुकानें उघडलीं
जाऊन चोहोंकडे यात्रेतील गडबड सुरू झाली. अनेक प्रकारचे
रोगी लोक, मुके, आंधळे, पांगळे, यांची गर्दी जमून याचकवर्ग
गोळा झाला. थोडक्याच अवधींत भोजनसमारंभ सुरू होऊन
अन्नपूर्णांदेवी आनंदानें वावरू लागली. 'जंगलमें मंगल' सुरू
व्हावयास फार दिवस लोटले नाहींत. प्रभु प्रकट झाल्याचें
वर्तमान बेदर, हैद्राबाद, कलबुर्गा, कल्याण इत्यादि शहरांत
तेव्हांच पसरून, चोहोंकडून भाविक लोक जमा होऊं लागलें.
कल्याणास हें वर्तमान समजतांच मातुःश्रीसह सर्व प्रेमी मंडळीला
आनंद होऊन प्रभूंकडे येण्यास सर्वजन आतुर झाले. मातुःश्री
बयाम्मा, नृसिंहतात्यास समागमें घेऊन निघाल्या. बाप्पाचार्य,
नारायण दीक्षित, चिमण्या ब्रह्मचारी इत्यादि प्रभूंच्या कृपेंतील
शिष्यगण तात्काल प्रभूंकडे जाण्यास सिद्ध झाला. त्याशिवाय
कल्याण येतील शेंकडों रहिवासी प्रभुदर्शनास निघाले. सर्व
लोक चाळकापुरांत येऊन प्रभूदर्शनानें आनंदित झाले. या
ठिकाणी प्रभूंचें वास्तव्य चार माहिनेपावेतों होतें. एवढया
मुदतींत तें भयानक अरण्य सर्व सौख्य व आनंद यांचें
निवासस्थान बनलें होतें. या अवधीत हैद्राबादेहून राजे राय
रायान् यांची स्वारी प्रभुदर्शनाकरितां या ठिकाणीं आली होती.
चिदंबरराव नांवाचे एक तालुकदार होते. त्यांनीं प्रभु तेथें असे-
पर्यंतचा सर्व बंदोबस्त उत्तम ठेवून सर्वांना निर्भय केलें.
<BR/>


हैद्राबादेस राजे राय रायान् या नांवानें प्रसिद्ध असलेलें
एक मोठें घराणें आहे. ते ऋग्वेदी देशस्थ ब्राह्मण असून,
निजामशाहींत त्यांच्या पूर्वजांनीं मोठी कामगिरी केल्यामुळें,
निजामाकडून त्यांना चार-पांच लाखांची जहागीर मिळाली
आहे. निजामचे हे दप्तरदार होत. यांच्या पूर्वजांनीं मुत्सद्देगिरोंत
व तरवारबहादुरींत श्रेष्ठता संपादन करून, निजामच्या राज्याची
बहुमोल सेवा केली आहे. म्हणून 'सर्व राजांचे राजे' (राजे
राय रायान्) असा त्यांना किताब मिळाला आहे. त्या वेळीं
गादीवर असलेल्या राजे राय रायान् यांनीं कर्णोपकर्णी प्रभूंचो
कीति ऐकिली होती. प्रभूंवर राजेसाहेबांचें अतोनात प्रेम जडत
चाललें होतें. अशा संधीला प्रभूंचें आगमन चाळकापुरांत
झाल्याचें ऐकून, राजेसाहेब प्रभुदर्शनार्थ आले. प्रभूंचें दर्शन
झाल्यानंतर त्यांना परम संतोष झाला व प्रभुसन्निध कांहीं काल
वास करून प्रभूंची सेवा त्यांनीं उत्तम प्रकारें केली. राजेसाहेबांच्या
भक्तीला प्रभु वश झाले. राजेंसाहेबांचें वय अधिक झालें होतें,
तरी त्यांना पुत्रलाभ झाला नव्हता. आपणास पुत्रप्राप्ति होऊन
आपल्या संस्थानची परंपरा अखंड चालावी अशी त्यांनीं प्रभूंकडे
प्रार्थना केली. प्रभु त्यांच्या सेवेनें संतोषित होऊन गेले होते.
प्रसन्न अंतःकरणानें प्रभूनीं राजेसाहेबांना फुलें, खारका व
भस्माचा एक गोळा यांचा प्रसाद दिला. प्रभूनीं दिलेला तो
प्रसाद घेऊन राजेसाहेब कृतकृत्य होत्साते हैद्राबादेस परत गेले.
प्रभू च्या हातचा प्रसाद हाच उपूर्व लाभ 2सें समजून राजेसाहेव
नित्यशः त्या प्रसादाची पूजा करीत. पुढें कांहीं काल गेल्यानंतर
राजेसाहेबांना पुत्रलाभ झाला. या देळीं त्यांचा आनंद गगनांत
मावेना. टाकोटाक हें वर्तमान प्रभू कडे वळविलें आणि प्रभू च्या
आज्ञेनुसार मुलाचें नांव शंकरराव असें ठेविलें. शंकरराव राजांची
प्रभूवर अत्यंत निष्ठा होती. शंकरराव राजे वयांत आल्यावर
त्यांचे वकील निवर्तले. परंतु जहागिरीच्या बाबतींत सरकारनें
ओढ धरल्यामुळें कांहीं काल त्यांना चिता लागली हैती.
आपत्यादरील संवट दूर करयादिषयी प्रभूव डे त्य.नीं विज्ञप्ति
केत्यानंतर, त्य.ची जहागीर मोवळी हऊन, ते गादीवर बरुले.
या समयीं ते प्रभूंना विसरले नाहींत. प्रतिवर्षी हजारों रुपये ते
प्रभू कडे पाठवीत असत. शंकरराव राजेयांना प्रभू नीं लिहिलेल्या
एका पत्राची नक्कल आम्हांस मिळाली असून तिचें छायाचित्रही
आम्ही या ठिकाणीं देत आहों. राजेसाहेबांना पाठविलेल्या
पत्राचा हा मसुदा असून, हस्ताक्षर स्वतः प्रभूंचें आहे. या
पत्रावरून प्रभूंचें हस्ताक्षर कसें होतें हें आमच्या वाचकांला
समजून येऊन, प्रभुसंस्थान व राजे राय रायान् याचा कसा
प्रेमाचा संबंध होता हैंही स्पष्ट दिसणार अहे.हा प्रेमाचा संबंध
आजपर्यंत अव्याहत चालत आलेला आहे. हल्लिचे श्री मंत
शामराजासाहेब यांच्या ठायीं असलेले प्रभुप्रेम अम्हाला अनेक
प्रसंगी पहावयास मिळालें असून राजेसाहेद हे हिन्दु धर्माचे
आणि विशेषेंकरून ब्राह्मणवर्गाचे आधारस्तंभ असल्याची त्यांची
कीर्ति निजामच्या राज्यांत सर्वतोमुखीं आहे.
<BR/>


प्रभूंचें वास्तव्य चाळकापुरांत असतांना मारुतीची पूजाअर्च,,
पालखी वगैरेची व्यवस्था उत्तम प्रकारें चालली होती. प्रभूंनी
मारुतीची आरति करून शिवाय कांहीं पदें आणि एक अष्टकही
केलें आहे. ही आरति व अष्टक प्रभुसांप्रदायिक भजनांत
समाविष्ट केलें असून, शनिवारीं म्हणण्यांत येत असतें.
"चाळकापुरांत भीम यापरीनें देखिला" हें अष्टकांतील प्रत्येक
श्लोकाचें शेवटलें चरण असून त्या कालीं दिसणाऱ्या मारुतीच्या
स्वरूपाचें यथातथ्य वर्णन यांत आहे. सातवारांच्या भजनाच्या
छापील पुस्तकांत वरील अष्टक व आरति पाहावयास मिळणार
असल्यामुळें या ठिकाणीं आम्हीं त्याचा उतारा दिला नाहीं.
<BR/>


अशा रीतीनें चाळकापुरांत चार महिने मोठया उत्सवाने
व आनंदानें वास केल्यानंतर मार्गशीर्ष मास जवळ आला
म्हणून प्रभूंची स्वारी मैलारकडे जाण्यास निघाली. प्रभूंचा
वियोग होणार ही कल्पना मनांत आल्यानंतर सर्व चाळकापूर
शोकाकुल झालें. प्रभुसहवासांत गेलेला चार महिन्यांचा काल
नंदनवनाप्रमाणें रमणीय झाला असल्यामुळें ते दिवस केव्हां
निघून गेले याचें कोणालाच भान राहिलें नाहीं. प्रभूंचा सहवास
आपल्यास चिरकाल लाभावा अशी सर्वांची अपेक्षा होती. पण
ती गोष्ट शक्य नसल्यामुळें प्रभूंनीं यथायोग्य शब्दांनीं सर्वांची
समजूत करून त्यांना प्रसाद देवून संतुष्ट केलें. मातुःश्री बयाम्मा
व बंधु तात्याराव यांना समागमें घेऊन प्रभु मैलारास निघाले.


<BR/><BR/>
<BR/><BR/>



