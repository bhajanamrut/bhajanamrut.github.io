<BR/>
<H2>॥ श्री सद्गुरु माणिकप्रभु प्रसन्न ॥ </H2>

<h2>पर्यटन</h2>

<h3>२: तात्यांचें लग्न</h3>

मागील प्रकरणांत सांगितल्याप्रमाणें, अमृतकुंडावर सहा
महिने वास्तव्य करून प्रभूंची स्वारी पुनश्च कल्याणास येऊन
राहिली. कल्याणास परत चलण्याविषयीं प्रभुभक्तांनीं फारच
आग्रह चालविला होता. याकरितां प्रभूनी त्यांच्या इच्छेप्रमाणें
वागून त्यांना संतुष्ट केलें. प्रभूंच्या घरची स्थिति म्हणण्या-
सारखी समाधानकारक नव्हती. वडील बंधु हणमंतरावदादा
यांचा विवाह झाला होता. भालचंद्र दीक्षितांनीं आपली कन्या
हणमंतरावदादास दिली होती. ही साध्वी परम भाविक होती.
इतक्या अल्पवयांतही तिच्या लोकोत्तर गुणांनीं सर्वाना संतोष
वाटून असली पत्नी लाभल्याबद्दल दादांना धन्यता वाटत असे.
प्रभूंवर या साध्वीची अनन्य भक्ति होती.
<BR/>


श्रीगुरु माणिकावरी॥ भक्ति असे भारी ।।
म्हणे हा मधुकैटभारी॥ प्रत्यक्ष होय ।। १ ।।
त्रिभुवनाचा नायक । हा श्रीगुरु माणिक।।
एवं असे निश्चयात्मक ॥। मन तिचें ॥२॥
श्रीगुरुराजावांचून ।। त गमे तिजसी एक क्षण ।।
म्हणे हाचि चिद्धन ।। गुरु कोठें हा मिळेल ? । ३ ।।
<BR/>


अशा प्रकारचें तिचें गुणवर्णन मनोहर महाराजकृत माणिक
चरित्रांत केलें आहे. पूज्य भावनेनें प्रभूंवर प्रेम करून प्रभु
मागतील ते जिन्नस, त्यांना मोठ्या आनंदानें करून देण्यास ती
सदैव तत्पर राही. संसार गरीबीचा होता, तथापि अशा
स्थितींत आपल्या सासरच्या सर्व मंडळींची मर्जी राखून आपल्या
सद्वर्तनानें तिनें तो सुखमय केला होता. घरांतील कोणताही
जिन्नस याचकांना देण्यास प्रभु दक्ष असत; पण या साध्वीनें
कधींही त्याबद्दल कुरकुर केली नाहीं. इतकेंच नव्हे, तर प्रभूना
संतोष होईल असेंच वर्तन तिनें ठेविलें होतें.
<BR/>


मग कांहीं दिवसांत। गुरु प्रसादे हनुमंत जायेत।।
आत्मज्ञान प्राप्त ॥ जाहलें असे ॥ १ ॥
देहाचा जाहला अभान II तेव्ह कोण करी पोषण ।।
म्हणोनियां देहावसान ॥ जाहलें त्या सतीचें ॥ २।
एवं ती हनुमंत जाया॥ साक्षात् जाण आर्या ।।
समर्थ महात्म्या या ॥ वर्णावया नसे कोणी ॥ ३ ॥
<BR/>


ऐन तारुण्याच्या भरांत अशा तऱ्हेचा शेवट झाल्याचें वर्णन
वाचून तिच्यासंबंधानें कोणीही धन्योद्गारच काढतील.
<BR/>


सुशील, सदाचारसंपन्न व अनुरूप अशा पत्नीचा वियोग
हनुमंतरावदादांस असह्य होऊन त्यांनीं तीर्थयात्रा करण्याचा
संकल्प करून घराबाहेर प्रयाण केलें. ते बरेच दिवस बाहेर
प्रदेशींच फिरत होते. प्रभूंची वडील भगिनी चिमणाई यापूर्वीच
निवर्तली होती. हनुमंतरावानंतर चिमणाबाईचा जन्म झाला.
ही मातुःश्रीची फारच आवडती होती. अष्टवर्षांची होतांच हिचें
कन्यादान झालें होतें. चिमणाबाईचें आपल्या कनिष्ठ बंधूवर
अलोट प्रेम होतें. इतर चरित्रकारांनीं चिमणाबाईसंबधानें
कांहींच उल्लेख केलेला नाहीं. मनोहरमहाराजांनीं मात्र ओंवी-
बद्ध चरित्रांत उल्लेख केला आहे. लग्न झाल्यानंतर थोडयाच
महिन्यांनीं चिमणाबाईचे देहावसान झालें. या संबंधीं-
<BR/>


मग बैसोनी आसनीं। चित्त लाविलें गुरु चरणीं।।
आत्मा ब्रह्मरंध्राहुनी ॥ नेती झाली मनोहरसुता ।। १।।
असें मनोहर महाराज म्हणतात.
<BR/>


अमृतकुंडांहून प्रभु कल्याणास आल्यानंतर गांवांतील
लोकांची श्रद्धा प्रभूवर अधिकच जडली. प्रभू च्या खेळगडयांतील
कांहीं लोक निकटवत शिष्य बनले. या वेळी प्रंभूच्या घरीं
मातुःश्री व कनिष्ठ बंधु नृसिंहतात्या एवढेच होते. हनुमंतराव
तीर्थयात्रेंस गेले होते. त्यांच्याबरोबर मामाही निघून गेले होते
असें कित्येक म्हणतात. नसिंहरावतात्यांचा विद्याभ्यास चालला
होता. लहानपणापासून ते हुशार म्हणून गणले गेले होते.
प्रपंच करून कुटुंब उदयाला आणणारा हाच मुलगा असल्यामुळें
मातुःश्री बायम्मांचें त्याच्यावर फार प्रेम होतें. ते दोघेही एक
विचारानें राहत असत. कल्याणच्या लोकापैकीं जसे कांहीं
लोक प्रेंमळ प्रभुभक्त होते. तसेच कांहीं लोक निष्कारण
द्वेष्टेही पण होते. सत्पुरुषावर अकारण प्रेम करणारे असतात,
त्याचप्रमाणें निष्कारण वैरभाव धरणारेही असतात, ही
नवलाची गोष्ट असली, तरी चिरपरिचयाची आहे. वेळीं-
अवेळीं प्रभूंची कुचेष्टा करण्यांतही कांहीं लोकांना कृतकृत्यता
वाटत असे. अशा कुचेष्टेखोर मंडळींचा एक जमाव बनत
चालला होता व कांहीं तरी निमित्तानें प्रभूंचें सत्त्व पाहण्याचा
त्यांनीं विचार चालविला होता.
<BR/>


कल्याण येथील देशपांडयांचे गुमास्ते लक्ष्मणराव या
नांवाचे एक गृहत्थ होते. ते या टवाळ कंपूचे अग्रणी जरी
नव्हते तरी या कंपूचें प्राबल्य त्यांच्यावर असल्यामुळें, त्यांच्या
बैठकींत ते वारंवार सामील होत असत. हे प्रमुदर्शनार्थ
प्रभूकडे येत असत, पण यांचें येणें केवळ वरकरणी असे. अंत :-
करणापासून तशी त्यांची श्रद्धा नव्हती, गांवांतील बराच शिष्ट
समाज प्रभूंच्या सामर्थ्याचा परिचय असल्यामुळें, प्रभूवर प्रेम
करणारा होता.
<BR/>


एके दिवशी प्रभू आपल्या शिष्यगणांसह बसले असतां,
इतर लोकांबरोबर लक्ष्मणरावही प्रभुदर्शनास आले. इकडच्या
तिकडच्या गोष्टी कांहीं वेळ चालल्यानंतर नृसिंहतात्यांच्या
लग्नाचा प्रश्न निघाला.
<BR/>


"आम्ही देखत ऐकत फकीर, आमच्याजवळ पैसा ना
अडका. गांवांत घर नाहीं, रानांत शेत नाहीं अशी आमची
स्थिति ! असें असतां तात्याला मुलगी कोण देणार?"
लक्ष्मणरावानेंच उपस्थित केलेल्या प्रश्नास हें प्रभूचें उत्तर होतें.
'नरसिंहराव आतां वयांत आले असतां, त्यांचें लग्न कां करीत
नाहीं ?' असा तो प्रश्न होता. प्रभूंचें वरील उत्तर ऐकून लगेच
लक्ष्मणराव म्हणतो-
<BR/>


"असें कसें होईल ? लग्नास लागणारा योग्य तो खर्च
करावयास आपण तयार असाल, तर कोणीही मुलगी देईल."
"योग्य खर्च म्हणजे किती?"
<BR/>


"चार पांचशें रुपयांचें सोनेंवानें, शेंदोनशें रुपयांची चांदी,
आणि शेंदोनशे रुपयांचीं वस्त्रप्रावरणें आणि शिवाय तीन-चारशें
रुपयेपर्यंत अन्नखर्च; इतका खर्च करण्याची तयारी असली
पाहिजे."
<BR/>


"समजा, इतका सर्वं खर्च करावयास आम्ही तयार आहों."
"लग्नांत इतका खर्च करण्यास आपण तयार असाल, तर
मी माझी स्वत ची धाकटी बहीण आपल्या बंधूस देण्यास तयार
आहें."
<BR/>


चार लोकांसमक्ष लक्ष्मणराव ही कबूली देऊन चुकला.
त्याची पक्की खात्री होती कीं, प्रभूजवळ इतका पैसा किंवा
सामुग्री मुळींच नाहीं. प्रभूंचे वडील बंधु यात्रेस गेले होते हें
त्याला माहीत होतें. आयत्या वेळीं वाटेला ती मदत करण्यास
मामाही त्या वेळीं कल्याणास नव्हते. प्रभूंचें स्वतःचें ऐश्वर्य
म्हणजे लंगोटी व झोळी ! कर्जाऊ रक्कम तरी गांवांत या
बैराग्याला कोण देणार ? तेव्हां बहूतेक हा योग जुळून येणार
नाहीं; करितां आपण जरी बोलण्यांत सफाई मारली, तरी काय
बिघडणार ! असा त्यानें मनांत विचार केला, पण प्रभु त्याचें
अंतरंग ओळखून होते. कसल्याही भावनेनें व विचारानें त्यानें
वरील गोष्टींचा उपकम करून आपल्या बहिणीस देण्याचें कबूल
केले असलें, तरी प्रभूंना ती गोष्ट घडवून आणावयाची होती.
यावर प्रभु चटकन् म्हणाले-
<BR/>


"ठीक आहे तर. या तुमच्या बोलण्यांत खरेपणा असेल
तर आतांच्या आतां यादीच करून टाका, तुमच्या सर्व अटी
आम्हांस मान्य आहेत,"
<BR/>


त्याच बैठकींत लग्नाची यादी तयार होऊन, उभयतांच्या
सह्या झाल्या. बोलत्याप्रमाणें सर्व कराराची यादी, लक्ष्मण-
रावानें स्वतः लिहून तैयार केली. व सामानाची व्यवस्था
होतांच मुहूर्त नेमावयाचें ठरून गेलें. लग्नाची यादी होऊन
गेली, पण घरांत काय ? सर्व शिश्यगणास मोठी चिंता उत्पन्न
झाली. एकदम अचानक इतकी सामुग्री व पैसा कसा यावा
याचा उलगडा कोणास होईना. प्रभुभक्तांस त्या दिवशी
रात्रभर चैन पडलें नाहीं. सामानाची व पैशाची व्यवस्था नाहीं
झाली, तर प्रभूंचा दुलौंकिक होऊन छी थू होणार यांत
शंका नाहीं, अशी भीति त्यांना वाटूं लागली. सर्वजण अशा
पेचांत सांपडले असतां, रात्री त्यापैकीं कांहीं जणांना ग्रामदैवत
हनुमंताचें दर्शन झालें व मारुतिरायानें प्रसाद दिला. ह्या
दृष्टांतानें ते संतुष्ट झाले, परंतु विवंचना दूर झाली नाहीं. या
वेळीं त्या गांवीं एक बसप्पा नांवाचा वैश्य सावकार होता. तो
प्रभुभक्त होना. त्यानें ही मंडळी चिंतातुर असल्याचें पाहून
विचारपूस केली. झालेली सर्व हकीकत ऐकून तो वैश्य
स्वयंस्फूर्तीने म्हणाला, "कांहीं चिंता करूं नका, असें महत्त्वाचें
कार्य आहे तर लागेल ती सामुग्री व द्रव्य मी एकटाच देतों.
प्रभूच्या कृपेनें माझें परम कल्याण होईल." असें बोलूनच तो
थांबला नाहीं, तर सर्व सामान गाडीवर भरून लगेंच त्यानें
प्रभूगृहीं आणून लाविलें. मातुःश्रीसह सर्व शिष्यवृंदाची चिंता
दूर होऊन त्यांना आनंद झाला. प्रभु आपल्या ठिकाणीं स्वस्थ
पडून होते. त्यांचाकडे जाऊन एकानें सामानाच्या सिद्धतेची
वार्ता कळविली. प्रभु हास्य करून म्हणाले, "दत्ताची कृपा !"
<BR/>


तात्काल लक्ष्मणरावाकडे निरोप गेला. तो बुचकळयांत
पडला; पण वचनात सांपडल्यामुळें त्याला आतां 'नाही, होय'
म्हणावयाची सोयच नव्हती. नाइलाज म्हणून त्यानेही तयारीं
चालविली. मुहूर्त कायम झाला व लग्नसमारंभाला मोठया
कडाक्यानें सुरवात झाली. प्रभूंच्या घरीं मूर्तिमंत कामधेनु वास
करीत होती, त्यामुळें त्यांना कशाचीच वाण पडली नाहीं.
ठरलेल्या करारापेक्षांही सर्व व्यवस्था अधिक होऊन, लग्न-
समारंभ बहारीचा झाला. अशा प्रकारें या बैराग्याच्या घरचा
लग्नसमारंभ कांहीं एक न्यून न पडतां उत्तम रीतीनें यथासांग
झाल्याचें पाहून लक्ष्मणरावाच्या टवाळ मंडळीला बरें वाटलें
नाही. या समारंभाला कांहीं तरी गालबोट लावावें ही उत्कंठा
त्यांना चैन पडूं देईना, सर्वांचीं डोकीं एकत्र जमून त्यांनीं एक
युक्ति योजिली. या युक्तींत प्रत्यक्ष लक्ष्मणरावाचें फारसें अंग
नव्हतें; तथापि ती मंडळी त्याच्या कह्यांतही नव्हती. मुली-
कडील मंडळीला प्रयोजन द्यावयाचें त्या दिवशी आपलीं फार
थोडीं माणसें भोजनाला येतील असें कळविण्यांत आलें. इकडे
प्रभुभक्तांनीं येगाऱ्या मंडळीच्या अजमासानें स्वयंपाकाची
सिद्धता केली. स्वयंपाक तयार होऊन व्याह्यांना बोलावणें गेलें.
व्याहयाकडील माणसें अजमासापेक्षां अधिक येऊं लागलीं.
आमचीं माणसें दहा-वीस येणार आहेत असें पूर्वी सांगून,
आयत्या वेळीं तीनचारशें माणसें भोजनास न्यावयाचीं असें
त्यांनीं निश्चत केलें होतें. त्याप्रमाणें भोजनानिमित्त लोकसमाज
अनिवार येऊन लोटला. प्रभुशिष्य चिंतातुर झाले. इतक्या
लोकांना अन्नाचा पुरवठा कसा होणार ! सत्त्व जाण्याचा समय
होता. आतां काय करावें ?
<BR/>


या वेळीं प्रभु गाढ़ झोंपेत होते. शिष्यांनीं धांदल करून
प्रभूंता जागृत केलें, आणि सर्व वृत्त निवेदन केलें. प्रभूंच्या
चेहऱ्यावर यत्किचितही चिंतेचें लक्षण दिसून आलें नाहीं. शिष्य
मंडळीला धीर देऊन प्रभु म्हणाले, "कांहीं चिंता नाहीं; सर्व
गांव येऊं दे, लाज राखणारा दत्तप्रभु समर्थ आहे."
<BR/>


असें बोलून प्रभु उठले व स्वयंपाकघरांत जाऊन त्यांनीं
सर्व तयार केलेलें अन्न डोळयांनीं पाहून, सर्व पदार्थाना आपल्या
हातांतील योगदंडाचा स्पर्श केला आणि बाहेर येऊन पात्रें
मांडावयास आज्ञा दिली. 'सद्गुरु माणिकप्रभु महाराज की जय'
अशी गर्जना करून, शिष्यांनीं पानें मांडून वाढण्यास प्रारंभ
केला. सर्व पदार्थ वाढून झाल्यावर उदक सोडलें व प्रभुजय-
जयकारांत भोजनास सुरवात झाली. टवाळ मंडळी सत्त्वहरण
करण्याच्या प्रबल इच्छेनें एकजमावाने आली होती. तिनें अन्नाचा
वाटेल तितका फन्ना करण्यास कमी केलें नाहीं. खाऊन अन्न
संपणार नाहीं असें पाहून, नासाडी करण्यासही ते चुकले नाहींत.
त्यांचे सर्व चाळे शिष्य मंडळींनी बिनबोभाट चालूं दिले ब
त्यांच्या म्हणण्याप्रमाणें भरपूर अन्न वाढलें. एका मनुष्यानें वडे
पाहिजेत असा बोभाटा केला. त्याच्या पानांत वडे होते, पण
आणखी पाहिजेत म्हणून गलबला करतांच टोपल्यांनीं वडे
वाढण्यांत आले ! अन्नाची कमतरता मुळींच पडली नाहीं.
कसलेंही व्यंग काढतां येईना म्हणून आलेली मंडळी ओशाळी
झाली. प्रभुशिष्यांनीं एकसारखा प्रभुनामाचा जयजयकार चाल-
विला होता. अशा अपूर्व धाटानें भोजनसमारंभ उरकला.
त्यानंतर पंगतीवर पंगती उठूनही बरेंच अन्न शिल्लक राहिलें.
शेवटी गांवांतील गाईना अन्न दिलें आणि उरलेलें अन्न जलचरांना
मिळावें म्हणून तळचांत टाकून दिलें.
<BR/>


हा प्रकार पाहून, व ऐकून बऱ्याच वृद्ध व समंजस लोकांना
परम दुःख झालें. लक्ष्मणराव तर अत्यंत ओशाळा झाला.
वड्यांसंबंधीं बोभाटा करणारा मनुष्य लज्जित झाला होता.
त्याला कांहों तरी प्रायश्चित्त मिळावयास पाहिजे होतें, म्हणून
दुसऱ्या दिवशीं त्याच्या पोटांत दुखू लागलें. उदरव्यथेनें व्याकुळ
होऊन तो तळमळूं लागला. प्रभूंचा आपण घोर अपराध केला
असल्याची जाणीव उत्पन्न होऊन, प्रभूंना शरण जाण्यास आतुर
होऊन, हरप्रयत्नानें प्रभूंजवळ येऊन पोंचला. अनन्यभावे प्रभुपुढ
दंडवत पडून क्षमेची याचना करूं लागला. करुणाघन प्रभूंनी
त्याला स्पर्श करून उठविलें आणि चार बोधाच्या गोष्टी सांगून
त्याचें दुःख निवारण केलें आणि त्याला संतोषानें परत पाठवून
दिलें. बाकीची टवाळ मंडळी लज्जित होऊन, आपापल्या
ठिकाणीं गार बसली.
<BR/>


कांहीं चरित्रकार असें लिहितात कीं, या टवाळ कंपूची ही
अश्लाध्य कृति, कल्याणच्या ग्रामदेवतांना आवडली नाहीं. सर्व
देवता कुद्ध होऊन गेल्या. हें जाणून प्रभु आपल्या शिष्यगणांस
म्हणाले की. "बाबांनों, संभाळून राहा; या गांवावर कांहींतरी
अरिष्ट येऊन आदळणार आहे." असें बोलून प्रभु कांहीं
दिवस गुप्त झाले. प्रभु कोठें गेले हें कोणालाच समजलें नाहीं.
नंतर कांहीं दिवसांनीं गांवांतील कांहीं ठिकाणीं आगी लागूं
लागल्या; चोन्या होऊं लागल्या; अशा प्रकारचा उपद्रव सुरू
होऊन फार दिवस गेले नाहींत तोंच महामारीनें कल्याणांत
प्रवेश केला. फारच कहर उसळून सर्वत्र हाहाःकार उडाला !
वृद्ध लोक याबद्दल तरुण टवाळांना दोष देऊं लागले. या वेळीं
सर्व लोवांना प्रभूंची आठवण झाली; पण प्रभूंचा पत्ता लाग-
ण्यासारखा नव्हता नरसिंहरावतात्यांनाहीं महामारीनें गांठलें,
त्ेव्हां मातुःश्री शोकाकुल झाली. प्रभूंचा धांवा करून आक्रोश
करूं लागली. तेव्हां प्रभु एकाएकीं प्रकट होऊन, मातुःश्रीस
धीर देऊन म्हणाले, "अम्मा, भिऊं नको. तात्याला कांहीं
होगार नाहीं." असें म्हणून तात्याला तीर्थ दिलें. तात्यांची
प्रकृति लवकरच सुधारून ते बरे झाले. त्यांचे नवविवाहित
कुटुंब मात्र आपल्या माहेरीं होतें. तेथें त्याला उपद्रवानें गांठलें.
त्यांतच बहिणाबाईचा अंत झाला, लग्न होऊन पुरा एक
महिनाही झाला नाहीं तंच, बहिणाबाई निवर्तल्याचें पाहून
लक्ष्मगरावाला अत्यंत दुःख झालें, प्रभूचें स्मरण वारंवार होऊं
लागलें. पण प्रभुदर्शनाचा योग आला नांहीं. बहिणाबाईच्या
निधनामुळें बयाम्मालाही अत्यंत दुःख झालें. परंतु मातुःश्रीची
समजून पुढें प्रभूनीं घालून, तचें सांत्वन केलें. त्या वेळेपासून पुढें
लक्ष्मणराव प्रभूंचा परम भक्त बनला व गांवांतील टवाळ
लोकांचा नूर उतरून जाऊन, ते प्रमुसामर्थ्याला वचकून राहूं
लागले.
<BR/>


प्रभूंचा लोकिक दिवसेंदिवस अधिकाधिक वाढत जाऊन,
प्रभुदर्शनार्थ सर्व प्रकारचाव जातीचा लोकसमाज जमूं लागला.
हिंदु लोकांप्रमाणेंच मुसलमानी धर्माचे लोकही नित्यशः प्रभूंकडे
येऊं लागले. कल्याणांत मुसलमान लोकांचें या वेळीं राजकीय
प्राबल्य असल्यामुळें, या लोकांची वस्ति बरीच असून, मोटमोठया
विद्वान लोकांचाही भरणा बराच होता. प्रथम प्रथम प्रभूंची
परीक्षा पाहण्याच्या हेतूनें, आपल्या धर्मांतील उच्च तत्त्वांबद्दल
प्रभूंशीं वादविवाद करण्याचा उपक्रम त्यांनीं मांडला. कोगत्याही
धर्मांतील श्रेष्ठतर तत्त्वावर प्रभु मोकळया मनानें भाषग
करीत. प्रभूंच्या भाषणाची छाप लोकांवर तत्काळ पडत असे.
यवनलोकांच्या मोठमोठ्या मौलवीना चकित करण्याइतकें त्या
धर्माचें ज्ञान प्रभूंना आहे हें पाहून सर्व यवनसमाज विस्मित
होत असे. प्रभूंच्या अगाध व दिव्य ज्ञानानें दिपून यवनांमधील
पुष्कळ विचारी पुरुष प्रभुभजनीं लागले होते. परंतु वाहीं
आडदांड व हेकट लोकाना प्रभूंचा हेवा वाटू लागला. आपण
इतका अभ्यास केला असून आपणांस कोणी विचारीत नाहीं व
प्रभूंच्या शब्दाला आपले यवनलोकही मानतात, हें पाहून त्यांना
वैषम्य वाटलें. प्रभूंचें वर्चस्व त्यांनां खपेना. म्हणून हरप्रयत्नानें
प्रभूंना हाणून पाडण्याचा त्यांनी संकल्प केला. त्यांमधील एका
अविचारी मनुष्यानें, मारण प्रयोगानें प्रभूंचा शेवट करण्याचें
मनांत आणिलें आणि त्याप्रमाणें सर्व सामग्री जमवून प्रयोगास
प्रारंभ केला.
<BR/>


हा त्या मूढ यवनाचा आत्मघातकी प्रयोग त्याच्या जातभाईना
देखील पसंत पडला नाहीं. त्यांनीं परोपरीनें त्याचा निषेध
केला. प्रभूंसारख्या असामान्य सामर्थ्याच्या पुरुषाला मारण्याचा
प्रयत्न साध्य तर होणार नाहींच, उलट त्याचीच गठडी वेळेल,
अशी भीति कित्येकांना वाटली. पतंगानें दिवा विझविण्याचा
अट्टाहास केल्यास त्या दिव ाच्या प्रखर तेजानें पतंगाचाच नाश
होतो, हें उघड आहे. अशाच प्रकारचा हा आत्मघातकी प्रयत्न
होता. या मारणप्रयोगासंबंधीं पुष्कळच चरित्रकार लिहितात.
मनोहर महाराजांनींसुद्धां याचा उल्लेख केला आहे.
मग दुष्टाचे चितांत। ऐसें ठसलें निश्चित ।।
कीं श्रीगुरुसार्वभौमातें। मारण प्रयोग करावा ॥ १ ॥
असो या प्रकारें करून। दुबद्धीनें तो यवन।।
स्वगृहालागीं जाऊन। प्रयोगार्थ इच्छा धरी ॥ २ ॥
मृत्यूनें प्रेरित होऊन तो यवन। सकळ सामुग्री मिळवून।
प्रयोग गुरुवरीं करावया कारण। आसनीं बैसला ॥ ३ ॥
<BR/>


अशा प्रकारें मनाचा निर्धार करून बसला असतां, त्याच्या
मंत्रदेवतेला भयंकर चिंता उत्पन्न झाली. याची करणी त्या
देवतेला देखील विपरीत दिसून आली. प्रभूंवर देवता सोडा-
वयाची म्हणजे, अग्नीवर तृण टाकण्याप्रमाणेंच होय ! तृणाला
भस्मसात् करावयास काय वेळ लागणार आहे ? असा विचार
करून त्या मंत्रसिद्ध देवतेनें त्या यवनावरच झडप घातली.
<BR/>


जेवीं अग्नींत पडतां तृण। तेवीं मी नाश होईन।
हा विचार करून। यवनावरीच धांवली ॥ १ ॥
<BR/>


आपल्या इच्छेला अनुकूल करून घेण्याकरितां, ज्या
शक्तीचें त्यानें आराधन केलें, तीच शक्ती त्याच्यावर उलटली.
मग त्याच्या त्या दुर्दशेला काय पुसावें ?
<BR/>


असो मग तो दुष्ट यवन। भूमीवरी पडे मूच्छी येऊन।
अहोरात्र एक क्षण । चैन नसे । १ ।।
<BR/>


या यवनाची अशी स्थिति झाल्यानंतर, सर्व गांवभर
बोभाटा झाला. त्याच्या भावाला हें वर्तमान समजलें. तो
घाबरून गेला. आपल्या बंधूवर देवताक्षोभ झाला, याची खातरी
होऊन आतां याला काय उपाय करावा हें त्याला समजेना. तो
विचारी होता व प्रभुसामर्थ्यांवर त्याचा भरंवसा होता. प्रभूं-
शिवाय आतां आपल्या बंधूस मुक्त करणारा दुसरा कोणी समर्थ
नाहीं, हें त्याला माहीत होतें. म्हणून प्रभूनाच शरण जावें असा
त्यानें निश्चय केला.
<BR/>


हा वृत्तांत कळला त्याचे बंधूला। म्हणे दैवता क्षोभ झाला
याला। आतां शरण जाऊं कवणाला । श्रीगुरुवांचोनि ॥१॥
एवं विचार करूनी मनीं। श्रीगुरुजवळी धांवूनि येवीनि।
मिठी घातली चरणीं। दृढ द्वयकरें ॥२॥	
<BR/>


प्रभूकडे येऊन त्यानें चरण घट्ट धरिले व 'मला अभय द्या,
क्षमा करा, क्षमा करा' असें विनवूं लागला. प्रभूनीं काय
वर्तमान आहे अशी पृच्छा केली. पण तो कांहीं सांगेना. नुसतें
'मी आपला दास आहें. आपल्याला शरण आलों आहें. मजवर
कृपा करा व माझ्या घरापर्यंत चला' असा त्यानें आग्रह धरिला.
प्रभूनीं त्याची समजूत करण्याचा प्रयत्न केला. पण तो आपला
हेका सोडीना.
<BR/>


श्रीगुरु बहुतप्रकारें करून। समजावी त्या कारणें। परि आग्रह
धरिता झाला तो यवन। गृहा चलावें म्हणोनी ॥ १ ॥
माझे बंधूनें अपराध। केला असे अगाध। म्हणोनियां
चरणारवविंद। यावेत तेथवरी ॥ २ ॥
<BR/>


आपल्या बंधूनें प्रभूंचा भयंकर अपराध केला असल्यामुळें
तो मरणोन्मुख स्थितींत आहे; करितां सर्व अपराध पोटांत
घालून प्रभूनीं घरापर्यंत येऊन बंधूवरील संकट दूर करावें अशी
त्याची विनंति ऐकून दयाघन प्रभूंना त्याची करुणा आली.
<BR/>


मग तो श्रीगुरु दीनदयाळ। शरणाबत जाणोनि तात्काळ।
गृह पवित्र करावया पदकमळ । त्या गृहांत नेता झाला ॥
<BR/>


प्रभु सदय अंतःकरणानें, आपल्या शिष्यांसमवेत त्या
यवनाच्या विनंतीप्रमाणें त्याच्या घरीं गेले.
<BR/>


मग यवनें श्रीगुरुकारण। आसनादि देवोनि केलें नमन।
म्हणे माझे बंधूसी जीवदान। झ्ावें श्रीगुरुराजा ।। १ ॥
<BR/>


प्रभु घरीं येतांच आसन देऊन त्यांना परम सन्मानानें बसवून
हात जोडून विनंति करूं लागला कीं, "माझ्या बंधूला जीवदान
द्या; यानें घोर अपराध केला आहे; तो याच्याच मुखांतून
आपण ऐका." असें बोलून त्यानें आपल्या भावाला झालेला
सर्व वृत्तांत प्रभूंच्या कानावर घालावयास सांगितलें. प्रभूंना
पाहतांच तो दुष्टबुद्धि यवन लज्जित होऊन कृतकर्माचा पाढा
वाचण्यास भिऊं लागला. शेवटीं त्याच्याच भावानें त्याची कान-
उघाडणी केली. 'मरणाच्या दारांत उभा आहेस, आतां तरी
सारें खरें सांगून मोकळा हो. यांतून तुझी सुटका होणें कठीण
आहे. प्रभूंना शरण जाऊन केलेले सर्व अपराध निवेदन कर व
प्रंभूची क्षमा माग. म्हणजे तुझी करुणा येऊन प्रभुच तुला या
यातनेंतून सोडवितील.' असें त्यानें निक्षून सांगितल्यानंतर त्या
दुष्टानें आपलें दुष्कृत्य अथपासून इतिपर्यंत निवेदन केलें व
आतां यांतून सोडविण्याविषयीं प्रंभूना विनवणी करूं लागला.
<BR/>


ऐसें यवनाचें दीनवचन। कृपाघन करोनि श्रवग।
भिऊं नको एसें अभयवचन। देता झाला ॥ १ ॥
<BR/>


"तुझाच दुष्टपणा तुला बाधला आहे, तुझेंच दैवत तुझ्यावर
क्षुब्ध झालें आहे, याचा विचार कर. आतां आजपासून अशी
दुष्ट मनोवृत्ति पार सोडून दे. दुसऱ्याचें अकल्याण करण्याची
इच्छा धरल्यानें आपलेंच अकल्याण होत असतें हें ध्यानांत ठेव.
आपलें कल्याण व्हावें अशी इच्छा धरणाऱ्यानें सदैव दुसऱ्याचें
कल्याणच चिंतीत जावें." असा बोध करून प्रभूनीं त्याला
आपल्या अमृतदृष्टीनें दुःखमुक्त केलें.
<BR/>


ऐसें बोलोनि निवारिलें अरिष्ट। तात्काळ वाचविला
दुष्ट। हें चरित्र सकळांला स्पष्ट। कळों आलें ॥१॥
याप्रकारें यवनास तुष्ट करून। श्रीगुरुसार्वभौम स्थळा.
कारण। सकळ शिष्य सवें घेऊन झडकरीं पातला ॥२॥
<BR/>


प्रभूंना अरि-मित्र समान होते. तथापि दुष्ट लोकांचा
दुष्टपणा जावा व त्यापासून कोणाला उपद्रव होऊं नये एवढी
गोष्ट साध्य करणें, हें प्रभुकर्तव्यांपैकींच एक होतें. प्रभूंच्या
दैवी सामर्थ्याचा परिचय असल्यामुळें कल्याणांत, प्रभुद्वेष्टचांची
संख्या कमी कमी होऊं लागली. कल्याणाला कांहीं काल वास्तव्य
करूण प्रसंगविशेषीं कित्येक दिवस प्रभु गुप्त होत असत. त्या
वेळीं ते कोठे गेले याचा कोगासही पत्ता लागत नसे, नृसिंह-
रावतात्यांचें प्रथमलग्न होऊन कुटुंबही लौकरच निवर्तले, या
गोष्टीची तळमळ मातुःश्रींच्या मनाला लागली. आपल्या तीन
पुत्रांत कुलु वृद्धिंगत करणारा एकच पुत्र असल्यामुळें त्याच्या
प्रपंचाची हुरहुर बयाम्मास लागली. त्याप्रमाणें बयाम्मानें
प्रभुजबळही अनेकवार गोष्ट काढली. 'योग येईल तेव्हां
आपोआप लग्न होईल' असें म्हणून प्रभूंनीं स्वथ असावें. पण
या वाक्यानें मातुःश्रीचें थोडेंच समाधान होणार होतें !
मातुःश्रींच्या अंतःकरणाची जाणीव असणाऱ्या प्रभूंना मातुःश्रींची
चिंता दूर करण्याचें काम फारसें कठीण नव्हतें. हळीखेडचे
भालचंद्र दीक्षित यांच्या घराण्याचा व यशवंतराव कोरेकल
यांच्या घराण्याचा अत्यंत निकट परिचय होता. यशवंतराव
हैद्राबादेस नोकरीवर होते. ते कोरेकल येथील वतनदार कुल-
कर्णी होते. पण सरकारी कामावर असल्यामुळें त्यांचें वास्तव्य
बहुतेक हैद्राबादींच असे. दीक्षितांच्या निधनानंतर त्यांच्या
कुटुंबांतील मंडळींचा ओढा प्रभूंकडे मनस्वी होता. नारायण
दीक्षित प्रभूंचे निकटवति शिष्य बनले होते. त्यांच्या मातुःश्री
जयाम्मा या प्रभुंवर पुत्रवत् प्रेम करीत असत. असो; नृसिंह-
रावतात्यांची पत्नी लग्न होतांच निवर्तल्याचें समजून जयाम्मास
अनिवार दुःख झालें. नृसिंहरावतात्यांच्या कुटुंबाची झालेली
हानि भरून निघावी अशी उत्कट इच्छा जयाम्मास होऊन
मुलगी पाहण्याचें काम त्यांनीं परस्पर चालविलें. कोरेकल यांचें
घराणें जयाम्माच्या घरोब्याचें होतें. यशतरंतरावांस दोन पुत्र व
दोन कन्या होत्या. कन्यांचीं लग्नें व्हावयाचीं होतीं. दोन कन्यां-
पैकीं वडील कन्या विठाबाई नृसिंहरावास अनुरूप पत्नी होईल
असें जाणून त्यांनीं यशवंतरावांजळ तशी मागणी केली. त्या-
प्रमाणें यशवंतरावांची अनुमति संपादन करून लग्नाचा बेतही
त्यांनीं ठरवून टाकला. आणि इकडे कल्याणास प्रभूंकडे ही
हकीकत कळविली. नृसिंहाचें लग्न ठरलें हें समजून मातुःश्रींस
परमानंद वाटला.
<BR/>


हा लग्नसोहळा अपूर्व थाटानें पार पडला. उभय बाजूंची
मंडळी पूर्ण समंजस असल्यामुळे, वैगुण्य कसलेंही राहिलें नाहीं.
सर्व शिष्यवर्ग अति संतोषानें या मंगल कार्यांत झटत होता.
प्रभुघरची कामधेनु सदैव जागृत राहून तिनें सर्व समारंभ
यथासांग पार पाडला. पूर्वीच्या प्रसंगाचें स्मरण कल्याणांतील
ग्रामस्थांना ताजें असल्यामुळें तसा मूर्खपणा पुनः न करण्याबद्दल
त्यांनीं निश्चय करून सर्व विवाहसमारंभ यशस्वी रीतीनें पार
पाडण्यास त्यांनींही यथाशक्ति हातभार लावला. या मंगल
समारंभासंबंधीं एका चरित्रकारानें असें लिहिलें आहे कीं,
कल्याणच्या नबाबसाहेबांनीं सुद्धां आपल्याजवळील सर्व राजै-
श्वर्यासह सरंजाम पाठवून याप्रीत्यर्थ हजारों रुपये खर्च केले.
सारांश, प्रभूंच्या घरचें मंगलकार्य म्हणजे सर्व कल्याणनगरीचें
कल्याणच होतें अशी प्रेमळ भावना आबालवृद्धांची झाली होती.
प्रभूंवरील निरुपम प्रेमामुळें सर्व प्रकारचा लोकसमाज परा-
काष्ठेची मेहनत घेऊन प्रंभूना सर्वतोपरि संतुष्ट करण्यास तत्पर
होता, हें या प्रसंगी सहज दिसून आलें.


<BR/><BR/>
<BR/><BR/>



