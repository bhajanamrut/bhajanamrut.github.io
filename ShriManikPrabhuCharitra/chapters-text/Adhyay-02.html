<BR/>
<H2>॥ श्री सद्गुरु माणिकप्रभु प्रसन्न ॥ </H2>

<h2>पूर्वेतिहास व जन्म</h2>

<h3>१: कुलवृत्त</h3>

इसवी सनाच्या एकोणिसाव्या शतकाच्या आरंभीं निजामच्या 
राज्यांतील एका पोटसंस्थानिकाच्या राजधानींत मनोहर
नाईक या नांवाचे देशस्थ ऋग्वेदी आश्वलायन शाखेचे एक
सुखवस्तु ब्राह्मण गृहस्थ राहत होते. या राजधानीला 'कल्याणी'
असें नांव त्या वेळीं होतें व अजूनही तेंच नांव चालू आहे. या
कल्याणीला कोणी 'कल्याण' असेंही म्हणतात. या शहराचा
समावेश महाराष्ट्रांत होतो. मात्र महाराष्ट्राचा हा भाग सांप्रत
निजामच्या राज्यांत असल्यामुळें ब्रिटिश महाराष्ट्राच्या नका-
शांत हा भाग दिला नाहीं. कलबुर्गा, कल्याण अशा जोड नांवाचा
उल्लेख केव्हां-केव्हां होत असतो. मुंबईजवळ एक कल्याण म्हणून
गांव आहे. त्या गांवापासून हें कल्याण भिन्न आहे हें दाखविण्या-
करितां याला कलबुर्ग्याच्या गळचांत बांधला आहे उसें वाटतें.
कल्याणी अगर कल्याण हीं दोन्हीं नांवें, सध्या या एकाच
गांवाला प्रचलित आहेत.
<BR/>


मनोहर नाईक हे मूळचे कल्याणीचे रहिवासी नव्हते.
'हरकुड' या नांवच्या एका खेडे गांवांतून, त्यांचें घराणें
कल्याणास आलें होतें म्हणून त्यांना कल्याणास आल्यानंतर
'हरकुडे' हें उपनांव प्राप्त झालें हे तें. पूर्वीच्या कालीं उपनांवांचा
उपयोग बहुतकरून क्वचितच करीत असत. उपनांवें ही बहुधा
वर्तनावरून अथवा धंद्यावरून किंवा राहण्याच्या गांवावरून
देण्यांत येत असत. मनोहर नाईकांचे वाडवडिल कल्याणास
येऊन राहिले होते म्हणून कल्याणास ते 'हरकुडे' झालें. मूळ
हरकुडास ते काय होते हें नाईक या उपनांवावरून दिसून येत
आहे. सराफी अथवा सावकारी करणारास, नाईक असें म्हण-
ण्याचा परिपाठ आहे. त्याप्रमाणें त्यांचा वडिलाजित धंदा
सराफीचा व सावकारीचा असावा हें उघड आहे.
<BR/>


मनोहर नाईकांचें घराणें हरकुड सोडून कल्याणास आलें
त्या वेळीं त्यांचा सावकारीचा धंदा चालू नव्हता. तो त्यांनी
सोडला होता, पग 'नाईक' या उपपदानें त्यांना सोडलें
नव्हतें. त्यांच्या पिढीपुरतें हें उपपद व उपनांव चालू राहून
पुढील पिढीला या उभयतांनाही रजा मिळाली हें पुढील
कथानकावरून दिसून येईल. मनोहर नाईकांचें घराणें ईशभक्त
असून सात्विक वृत्तीचें होतें. मनोहर नाईकांच्या वडिलांचा
जन्म कल्याणीस झाला. वडिलांचें नांव नृसिंह नाईक. केशव
नाईक यांचे हे पुत्र. केशव नाईक यांनीं बेदरजवळील
'झरणी नृसिंह' नांवाच्या पवित्र क्षेत्रांत राहून अनुष्ठान केल्यानंतर 
त्यांना पुत्र झाला म्हणून त्या पुत्राचें नांव नृसिंह असें
ठेविलें. केशव नाईक हे जसे सात्त्विक गुणसंपन्न होते तसे
बाणेदार वृत्तीचेही होते असें म्हणतात. वडिलाजित संपत्तीच्या
वांटणींत न्यायाला अनुसरून जो भाग मिळावयास पाहिजे
होता तो मिळत नाहीं असें पाहून त्यांनी आपला सर्व हिस्सा
आपल्या बंधूस देऊन फक्त एका कुलस्वामी श्री खंडेरायाच्या
मूर्तीसह ते हकुड सोडून कल्याणास येऊन राहिल्याची आख्यायिका 
आहे.
<BR/>


केशव नाईकांनीं आपल्या मुलाचा व्रतबंध करून विवाह
केला. नृसिंहास श्रीरामनामाचा उपदेश त्यांनींच दिला. व
स्नुषेस हनुमंताची उपासना सांगितली. नृसिंह नाईक व त्यांची
पत्नी बच्चंमा यांच्या उदरी, मनोहर नाईकांचा जन्म झाला.
बच्चंमा देवी श्रीमारुतिराय नित्य नैवेद्य भक्षण करून गेल्या-
शिवाय अन्न घेत नसत असें एका चरित्रकारानें लिहिलें आहे.
बच्चंमा अत्यंत भाविक व प्रेमळ होत्या. त्यांच्या उदरीं दोन
पुत्र झाले. वडील पुत्र मनोहर नाईक, शके १७०९ मध्यें
कल्याण येथे जन्मले. कनिष्ठ पुत्र मारतंड नाईक यांचा जन्म
शके १७११ मध्यें झाला. हे दोन्ही मुलगे अल्पवयी असतांच
बच्चंमावर पतिनिधनाचा दुर्धर प्रसंग कोसळला. पतिनिधना-
नंतर बच्चमा लाडवंती या गांवीं आपल्या माहेरी येऊन
राहिल्या. निजामचे राज्यांतल्या पायगा इलाख्यांतील प्रतापपुर
तालुक्यांत लाडवंती हा गांव आहे. रामतीर्थ, हे स्थान लाडवंतीच्या 
अगदी नजीकच आहे.

या धैर्यशाली स्त्रीनें अशा दुर्धर प्रसंगीही न डगमगतां,
आपल्या दोन्ही पुत्रांचें चांगल्या रीतीनें संगोपन करून तत्का-
लीन उपयुक्त विद्येमध्यें त्यांना प्रनीण केलें होतें. मनोहर नाईक
जसे सात्विक व प्रेमळ भवत होते, तसेच बहुश्रुत व विद्वान्
गृहस्थही होते. त्यांनीं केलेलीं कांहीं पदें उपलब्ध झालीं आहेत,
त्यावरून ते भक्त कवि होते हे स्पष्ट दिसतें. बालपण लाड-
वंतीस गेल्यानंतर त्यांचा विवाह झाला. शरीरसंबंध कल्याणचे
अप्पाराव कुलकर्णी यांची कन्या बयंमा यांच्याशी होऊन पुनश्च
ते कल्याणास येऊन राहूं लागले. मनोहर नाईक अत्यंत मातृ-
भक्त होते. प्रेमळ व ईशसेवानिरत अशा मातेंच्या देखरेखीखालीं
मनोहर नाईक हे वाढल्यामुळें, त्यांचें संपूर्ण आयुष्यही सर्वस्वीं
उदात्त कार्यात खर्च झालें त्यांच्या प्रेमळपणावर लुब्ध होऊन,
त्यांचें उपदेशामृत घेण्यास आतुर झालेले बरेच शिष्यगण होते.
या शिष्यगणांत सर्व जातींच्या लोकांचा समावेश होत होता.
त्यांचे कनिष्ठ बंधु मातंड नाईक हे अल्पवयी निवर्तले.

बयादेवीसारख्या अभिजात उच्च मनोवृत्तीच्या सात्विक
स्त्रीशीं मनोहर नाईकांचा समागम झाल्यामुळें, त्यांचा प्रपंचच
परमार्थ बनला होता. स्त्रीपुरुषात्मक हे दोन जीव परस्पर भिन्न-
शरीरी दिसत असले तरी, पारमार्थिक श्रेष्ठतेंत ते एकाच
पातळींत असल्यामुळें प्रपंचांतील खऱ्या सौख्याचा अनुभव घेत
होते. अशा प्रकारें बच्चम्मा देवीच्या प्रेमळ कृपाछत्राखालीं
आनंदानें नांदत असलेल्या या दांपत्यास शके १७३५ सालीं
प्रथम पुत्र लाभ झाला. बच्चंमास श्रीहनुमंताची उपासना
अमल्यामुळें त्यांच्या आज्ञेनें या पुत्रास हणमंत असें प्राकृत नांव
ठेविलें. यांनाच पुढे हणमंतरावदादा ऊर्फ दादामहाराज असें
नामाभिघाम प्राप्त झालें.
<BR/>


बहुतेक सर्व चरित्रकार हणमंतराव यांना मारुतीचा
अवतार समजतात व ते मुंज होईतोपर्यंत बोलत नव्हते असें
लिहितात. मुंजीनंतर ते चांगले बोलूं लगले. त्या वेळच्या रीती-
प्रमाणें त्यांनीं व्यावहारिक शिक्षगाचा लाभ घेतला होता, तरी
त्यांची वृत्ति पुढें बहुतेक मौनीपणाचीच राहिली. एकांतप्रियता
हा त्यांचा स्वभाव बनला होता.
<BR/>


मनोहर नाईकांच्या व त्यांच्या कुटुंबाच्या अनुष्ठानाचें फळ
मिळण्याचा समय प्राप्त झाल्याचें चिन्ह त्यांना दिसूं लागलें.
अंतःकरणाची प्रसन्नता, उच्च मनोवृत्ति आणि पारमार्थिक
श्रेय संपादन करून घेण्याची आतुरता या जोडप्यामध्यें मूर्तिमंत
वसत होती. परमश्रेष्ठप्रतीचा पुत्र व्हावा ही तीव्रतर
इच्छा त्या उभयतांना होती. वंशाचा, देशाचा, धर्माचा व
जगताचा उद्धार करणारा पुत्र आपल्या कुशींत निपजावा असें
कोणत्या सत्त्वगुगसंपन्न मातेस वाटणार नाहीं ? अलीकडील
सुप्रजाजननशास्त्राचा त्या जोडप्यास गंधही नव्हता. तथापि
आर्य संस्कृतींत जन्म घेऊन वाढलेल्या या दंपत्यास आत्मोद्धा-
राची प्रबलतर इच्छा होती. कोणी म्हणतात कीं, उत्तम
सुलक्षणी व सर्वसामर्थ्यसंपन्न पुत्र व्हावा म्हणून बयंमानी
गोमूत्रांतील दशमी खाण्याचें व्रत पुष्कळ वर्षे केलें होतें. तें
कांहीं असलें तरी आपल्या पोटीं उत्तम कुलदीपक पुत्र व्हावा
अशी त्यांना इच्छा असणें साहजिक होतें.
<BR/>


मनोहर नाईक रामभक्त होते. ते रामनवमीचा उत्सव
करीत असत. शके १७३९ ची रामनवमी त्यांनीं मोठया
उत्साहानें साजरी केली. त्यांचें भाग्य उदयास येण्याचा तोच
दिवस ईश्वरी संकेतानें ठरला होता. हीं उभयतां पति-पत्नी
त्या दिवशी कर्तव्यपरायण होऊन आनंदमग्न झालीं असतां
विलक्षण तेजस्वी गर्भसंभवाची प्रतीति होऊन त्यांना दृष्टांत
झाल्याचें सर्वश्रुत आहे. दृष्टांत झाल्याचा हा दिवस म्हणून या
दिवशी श्रीनगरीं श्रीप्रभुजन्मोत्सव अद्यापपावेतों होत असतो.
असो. हा गर्भ सृष्टिक्रमाप्रमाणें परिणत अवस्थेस पोंचल्यानंतर
पुत्ररूपानें बाहेर आला, शके १७३९ मार्गशीर्ष शु॥ १४ रोज
मंगळवार या दिवशी मनोहर नाईक यांना द्वितीय पुत्र होऊन
पुढें त्याचें नांव 'माणिक' असें ठेविलें. या पुत्राच्या जन्मानें
मनोहर नाईक यांच्या कुलाचा, देशाचा धर्माचा व जगताचा
उद्धार कसकसा झाला हेंच आम्हास या चरित्रकथानकांत
सांगावयाचें आहे.
<BR/>


या अद्वितीय नरश्रेष्ठाचा जन्म बयंमाच्या अथवा बया-
बाईच्या उदरीं झाल्यामुळें तिला देवीपद प्राप्त होणें योग्यच
आहे. बच्चंमाचे माहेरी म्हणजे मनोहर नाइकांच्या आजोळीं
लाडवंती येथे प्रभूंचा जन्म झाला. यास सिद्धाची लाडवंती
असेंही म्हणतात. इचे जवळच रामतीर्थ नगरी असल्याचें वर
निर्दिष्ट केलेंच आहे. मनोहर नाईक यांना या पुत्रप्राप्तीनें
परमावधीचा आनंद झाला. या गालकाचें जातक त्यांनी
स्वतः वर्तवून लाडवंती येथील जयाप्पा सोनाराच्या कडय त
तें भूर्जपत्र घालून ठेविलें होतें. मनोहर नाईकांची मातुःश्री
बच्चंमा यांनाही या नातवाच्या जन्मानें अत्यानंद झाला हें
सांगणें नको. बच्चंमा या आपल्या आवडत्या नातवंडास
'रत्न्या' या लाडक्या नांवानें हाक मारीत असत, त्या-
प्रमाणें वडील व मातुःश्री त्याच नांवाचा उपयोग करीत.
आपल्या कुलांत हें एक अद्वितीय रत्न निर्माण झालें आहे,
अशी त्या सर्वांची भावना होती. ईश्वरी तेजाचा प्रवाह अव्या-
हत चाललेला असतो. विशिष्ट हेतूस्तव अवतार घेण्याचें
ईश्वरी संकेतानें ठरलें असल्यास त्या अवतारांतील भूमिकेस
योग्य असें कुल पाहावेंच लागतें. त्याप्रमाणें श्रीप्रभूनीं या
कुलाची निवड केली. पूर्वींचें हें कुल सामान्य स्थितींतील होतें.
ऐहिक ऐश्वर्य, सत्ता, अथवा व्यावहारिक शहाणपण यांचा
लाभ या कुलास झाला नव्हता. मात्र सात्त्विक संपत्तीचें हें
कुल माहेरघर होतें. म्हणूनच प्रभूंनीं यांचा आश्रय करून
या कुलाचा सर्व बाजूंनी उद्धार केला. कार्यावरून कारणाचें
महत्त्व मानण्यांत येतें हा लौकिक व्यवहार आहे. संपूर्ण
प्रकारें उत्कृष्ट असें फळ चाखावयास मिळालें तर तें ज्या
वृक्षावर येतें, तो वृक्षही श्रेष्ठ प्रतीचा गणला जातो. त्या
न्यायानें हें कुल अत्यंत श्रेष्ठ प्रतीचें गणलें जाणें योग्यच आहे.
प्रभूंच्या जन्मकाळीं चोहोंकडे दिव्य प्रकाश पडून साक्षात्
श्रीदत्तात्रेय प्रकट झाले, व वरप्रसाद देवून नंतर बालकरूप
धारण करिते झाले, अशा प्रकारचें वर्णन बहुतेक सर्व चरित्र-
कारांनीं केलें आहे. पुढील प्रभुचरित्र स्वतः अवलोक किंवा श्रवण
केलें असल्यामुळें, अशा प्रकारच्या लोकोत्तर नरमणीचा जन्मही
लोकोत्तर रीतीनेंच व्हावा अशी त्यांची प्रेमळ भावना झाली
यांत आयोग्य असें कांहींच नाहीं. एका सामान्य कुलांत
जन्म पावलेला तरुण, स्वंतः निस्संग निर्विकार, अनिकेत, व
अकिंचन स्थितींत राहून तत्कालीन जनता आपल्याकडे प्रमानें
आकर्षण करून घेण्यास समर्थ होतो. हजारों नव्हें लाखों
जीवांना अन्न, वस्त्र, व धन देऊन संतुष्ट करतो व सर्व प्रकारें
ईप्सित पूर्ण करणारा मूर्तिमंत कल्पद्रुम होऊन राहतो. इतकेंच
नव्हे तर, जगताला आदर्शभूत होणारें एक तत्त्व स्वतः
आचरणांत आणून त्याची स्थापना करतो; हिंदु, मुसलमान,
शीख, जैन, लिंगायत इत्यादि अनेक जातींच्या व धर्माच्या
लोकांना आपापले स्वाभाविक वैरभाव विसरावयाला लावून
सर्वांना एकाच ठिकाणीं प्रेमानें नांदवून, त्यांच्याकडून 
'प्रभुरेव प्रभुःसाक्षात्', 'पीरान् पीर दस्तगीर', 'नानक
सोहि मानिक' 'धन्य प्रभु' इत्यादि धन्योद्गार काढवितो. हें
पाहून व ऐकून कोणता मनुष्य प्रभूच्या दैवी सामर्थ्याच्या
प्रभावानें दिपून जाणार नाहीं? लोकोत्तर पुरुषाचें लोकोत्तरत्व
पाळण्यांत असल्यापासूनच सुरू होतें. हें म्हणणें अवास्तव नाहीं.
प्रभूचें प्रभुव लहानपणापासूनच प्रकट झालें, हें पुढील प्रकरणा-
वरून वाचकांच्या ध्यानांत येणारें आहे.
<BR/>


श्रीमाणिकप्रभूंचा जन्म होतांच घरच्या सर्व मंडळीस
आनंदीआनंद झाला. मातापितरांना या दिव्य पुरुषाची खूण
पटून त्यांनीं आनंदोत्सव केला हें यथायोग्यच झालें. पण सृष्टि-
देवीसुद्धां त्या वेळीं आनंदभरित झाली होती. या वेळीं सर्व
वातावरण दिव्य आनंदानें भरून गेलें होतें. ईश्वर नाम संवत्सर
अन्वर्थक नाम झालें. 'मासानां मार्गशीर्षोऽहम्' ही भगवदुक्ति
प्रसिद्धच आहे. वर्षाच्या बारा महिन्यांत हा मार्गशीर्ष महिना
अनेक दृष्टींनीं श्रेष्ठ मानिला जातो. या महिन्यांतील शु॥। १४
च्या रात्रीं चंद्र, रोहिणी नक्षत्रीं होता. दिवस व रात्र पूर्ण
प्रकाशमान होती. प्रकाशाला खंड पडला नव्हता. वार मंगल-
सूचक व रकतवर्ण दर्शक होता. उत्तम प्रकारचा वर्षाकाल
झाल्यामुळें, पृथ्वी सर्व प्रकारच्या पिकांनीं आच्छादून गेली
होती. तरुउ़ता टवटवीत झाल्या होत्या. नदी, नाले, विहिरी
यांचें पाणी स्वच्छ झालें होतें. सुबत्ता व आरोग्य अनुभवास
येत असल्यामुळें, पशु, पक्षी व मनुष्यें सुखांत होतीं.
<BR/>


लोकोत्तर सामर्थ्यसंपन्न विभूति जन्मास येतात, त्या वेळीं
कारण न समजतांही सर्वांचीं अंतःकरणें प्रमुदित होत असतात.
सृष्टिदेवीच बहुत्तेक या आनंदोत्सवांत पुढाकार घेत असते.
पूवींच्या अनेक चरित्रांत याचें प्रत्यंतर पाहण्यास सांपडेल ..
भगवान् श्रीकृष्ण जन्मास आलें, त्या वेळीं विपरीत परिस्थितींत
सुद्धां, वसुदेव देवकी यांना परमावधीचा आनंद झाला यांत
नवल काय ? पण त्या वेळीं सर्व सृष्ट पदार्थही आनंदातिशयानें
उचबळलें होते, असें श्रीमद्भागवतांत म्हटलें आहे. श्रीप्रभु-
चरित्रकारांनीं, या वेळीं लाडवंती गांचांतील लोकांनीं सुद्धां
घरोघर उत्सव केले असें म्हटलें आहे. तें खरें आहे. मूर्तिमंत
सच्चिदानंदानें या पृथ्वीतलावर देह धारण केल्यावर सर्व
वातावरण आनंदमय झालेंच पाहिजे.

<h3>
अथ सर्वगुणोपेतः काल: परमशोभनः ।
यहर्येवाजनजन्मक्ष शान्तर्क्षगृहतारकम् ॥ १ ॥
दिश: प्रसेदुर्गगनं निर्मलोडुगणोदयम् ।
मही मंगलभूयिष्ठपुर ग्रामव्रजा SS करा ॥ २ ॥
नद्यः प्रसन्नसलिला =हदा जलरुहश्रियः ॥
द्विजालिकुलसंनादस्तबका वनराजयः ॥३ ।।
ववौ वायुः सुखस्पर्शः पुण्यगंधवहः शुचिः ॥
अग्नयश्च द्विजातींनां शान्तास्तत्र समन्धित ॥४ ।।
मनांस्यासन् प्रसन्नानि साधूनामसुरद्रुहाम् ।
जायमानेऽजने तस्मिन्नेदुर्दुन्दुभयो दिवि ॥ ५॥
श्रीमद्भागवत स्कंध १०, अ. ३
</h3>

भगवान् श्रीकृष्ण जन्मास आले त्या वेळीं, अशा प्रकारचें
सृष्टीचें स्वरूप होते.
<BR/>


"नंतर सर्व उत्तम लक्षणांनी संपन्न आणि परम मंगल
कारक असा भगवंताचा जन्मकाल प्राप्त झाला. त्या वेळीं सर्व
नक्षत्रें, ग्रह व तारा शांत असून चंद्र रोहिणी नक्षत्रांत होता.
सर्व दिवस दिशा प्रसन्न झाल्या, आकाशांत निर्मल नक्षत्रें
उदय पावलीं. पृथ्वीवरील नगरें, गांवें, गौळवाडे व रत्नादि-
कांच्या खाणी या ठिकाणीं मंगलोत्सव सुरू झाले. नद्ांचें पाणी
स्वच्छ झालें, डोहांत कमळेंच कमळें होऊन विलक्षण शोभा
आली. वनराजींतील पुष्पगुच्छ, पक्षी आणि भ्रमर समुदाय
यांच्या शब्दांनी नादयुक्त झाले. पवित्र सुगंध वाहून आणणारा
आणि ज्याचा स्पर्शही अत्यंत सुखावह आहे असा शुद्ध वारा
वाहूं लागला. ब्राह्मणाचे अग्नि शांतपणें प्रज्वलित होऊं लागले.
असुरांचा द्वेष करणाऱ्या सज्जनांचीं मनें प्रसन्न झालीं. जन्म-
रहित असा भगवान जन्मास येत असता स्वर्गांत दुंदुभी वाजूं
लागल्या."
<BR/>


वरील वर्णन शब्दशः श्रीप्रभूंच्या जन्मकालास लागू होण्या-
सारखें आहे. बहुतेक सर्व चरित्रकारांनीं अशा अर्थाचेंच वर्णन
दिलें आहे.
<BR/>


यानंतर मनोहर नाईकांना तृतीय पुत्राचा लाभ झाला.
याचा जन्म शके १७४९ सर्वजित् नाम संवत्सर पौष शु॥ १३
सोमवार या दिवशी होऊन त्याचें नांव नृसिंह असें ठेविलें.
बच्चंमाचें वृद्धपण होऊन त्यांनीं देह ठेविला व पुढें कांहीं
कालानें मनोहर नाईक यांनीं इहलोकचें कार्य संपवून परलोकीं
प्रयाण केलें. बयादेवी आपल्या तिन्ही अल्पवयी पुत्रांसह,
कल्याणास राहूं लागल्या. बयादेवीचे बंधु कल्याणास नवाबाचे
पदरीं नोकरीस होते. त्यांचा आधार त्यांना बराच मिळाला.
प्रभूंचें बालपण बहुतेक कल्याणासच गेलें. तिकडे आपण आतां
वळूं.
<BR/>


टीप :- तीन पुत्रांशिवाय मनोहर नाईकास चिमणाबाई नांवाची
एक कन्या होती.

<h2>2: कल्याण </h2>

। वृषभाद्रि कल्याण नगर ॥ तीर्थे असती अपरंपार ॥
। न होय संसार येरझार ॥ तया क्षेत्रा आचरावें॥

<h3>प्राचीन इतिहास</h3>
इतिहासांत कल्याण शहराचा प्रथम उल्लेख इसवी सनाच्या
अकराव्या शतकांत आला आहे. या कल्याणास कल्याणी
असेंहीं एक नांव असल्याचें पूर्वी कळविलेंच आहे. हैद्राबाद
संस्थानांतील एका जहागीरदार नबाबाचें हें सध्या मुख्य
ठिकाण आहे. हें शहर पूर्वीच्या कालीं महाराष्ट्राच्या राजधा-
नीचें मुख्य नगर मानलें जात होतें. चालुक्य वंशांतील पहिल्या
सोमेश्वर राजानें हें गांव आपल्या राजधानीचें ठिकाण केलें.
अकराव्या शतकांत या वंशाकडे राजसत्ता येऊन ती सुमारें
शंभर वर्षेपावेतों कायम राहिली. इसवी सन १०७६ च्या
सुमारास प्रसिद्ध मिताक्षराकार विज्ञानेश्वर याचा अंत या
ठिकाणींच झाला. विज्ञानेश्वर हा भारद्वाज गोत्री पद्मनाभ
भट्टोपाध्यायाचा मुलगा, व उत्तमपाद नामक गुरूचा शिष्य होता,
असा उल्लेख सांपडतो. कल्याणीचा विकमार्क राजा याचा
आश्रयदाता होता. विज्ञानेश्वर हा पुढें संन्यासी झाला. याची
याज्ञवल्क्य स्मृतीवरील 'मिताक्षरा' नांवाची टीका सर्व प्रसिद्ध
असून, ती हिंदुस्थानांतील बहुतेक भागांत प्रमाण मानली जात
आहे. प्रसिद्ध काश्मीरी कवि बिल्हण यानें आपल्या 'विक्रमाङक-
देव चरित' या संस्कृत महाकाव्याच्या द्वितीय सर्गांत तत्कालीन
कल्याग शहराचें फार सुरस वर्णन केलें आहे.
<BR/>


चालुक्य वंशांतील तिसरा तैल नांवाचा राजा कल्याणास
होऊन गेला, त्याचा सेनापति बिज्जल यानें राजाविरुद्ध बंड
करून आपण राज्य बळकावून बसला. बिज्जल व त्याच्या
वंशाकडे हें राज्य सुमारें सत्तावीस वर्षे राहिलें. (११५६
पासून ११८३ परयंत). बिज्जल हा कलचुरी वंशांतील पुरुष
होय. हें कलचुरी घराणें प्राचीन कालच्या 'हैहय' नांवाच्या
क्षत्रिय घराण्याची शाखा होय. ह्या वंशाचें चेदि देशावर
महाभारत काळीं राज्य होतें. बिज्जल हा महाशूर होता.
कल्याणी हेंच आपल्या राजधानीचें शहर कायम ठेवून त्यानें
अनेक प्रदेश जिंविले. म्हैसूरपर्यंत त्याचा अंमल बसला होता.
बिज्जल क्षत्रिय होता, तरी जैन मताचा होता. या वेळीं
कर्नाटकांत बौद्ध व जैन मतांविरुद्ध वीरशैव धर्मांची लाट
उसळली होती. याचा फायदा घेऊन बसव नांवाच्या बिज्ज-
लाच्या ब्राह्मण प्रधानानें बंड उभारून त्याचा मोड केला.
(११६७) बिज्जलाचा वडील मुलगा सोमेश्वर याने बसवाचा
पराभव करून पुन्हा राज्य केलें. इसवी सन ११८३ मध्यें
चालुक्य वंशांतील चौथा सोमेश्वर यानें आपलें राज्य परत
घेतलें. पग लगेच एक वर्षांत होयसळ यादव वीर बल्लाळ
यानें चालुवय व कलचुरी या दोन्ही घराण्यांचा नाश करून
आपलें साम्राज्य स्थापिलें. कल्याणीचें महत्त्व पूर्वीच्या दोन्ही
घराण्यांनीं कायम राखिलें होतें. देवगिरीच्या यादव वंशाकडे
याचें स्वामित्व गेलें तें बरेंच वर्षें टिकलें. चौदाव्या शतकांत
बहामनी राज्याची स्थापना झाल्यानंतर त्यांकडे व नंतर
बिजापुरच्या मुलखांत याचा समावेश झाला. १६५३ सालीं हा
गांव मोंगलांनीं लुटला. कल्याणचा किल्ला औरंगजेबानें मोठ्या
शिकस्तीनें १६५६ सालीं सर करून घेतला. हिंदु राजांच्या
हातून गेल्यानंतर अनेक प्रसंगी जी रणकंदनें झालीं, त्यामुळें
या ठिकाणीं असलेलीं कित्येक सुंदर देवळें उध्वस्त झालीं.
१७९५ च्या सुमारास मराठयांच्या स्वारीच्या भयामुळें येथील
किल्ल्यांत निजामानें लढाईची कडेकोट तयारीं केली होती असें
म्हणतात.
<BR/>


लिंगायत धर्माचा संस्थापक बसवेश्वर या ठिकाणींच
उदयास आला. बिज्जल राजाचा हा अमात्य होता हें वर लिहि-
लेंच आहे. बसवेश्वराचें जन्मस्थान कलादगी तालुक्यांतील
'बागेवाडी' नांवाचें एक गांव होतें. कृष्णा व मलप्रभा यांच्या
संगमावर असलेल्या 'कप्पदि' गांवीं ह्याचें वास्तव्य असे. हा
आराध्य जातीचा ब्राह्मण. याच्या प्रथम पत्नीचा जनक
कल्याणच्या बिज्जल राजाचा अमात्य होता. सासऱ्याच्या
मरणानंतर याला अमात्यपद मिळालें. आपला भाचा चन्नबसव
याच्या मदतीनें यानें एक स्वतंत्र मत स्थापन केलें व जंगमांचा
पुरोहित वर्ग तयार केला. जंगमांचा पगार राजाच्या खजिन्यांतून
दिला म्हणून राजाची इतराजीं होऊन त्यास पकडण्याचा हुकूम
सुटला. पण लिंगायत धर्मानुयायांच्या सहाय्याने बंड पुकारून
यानें राजाचा पराभव केला. राजा ठार मारला गेला. राज-
पुत्रानें या गोष्टीचा सूड उगविण्याकरितां बसवेश्वराचा पाठ-
लाग केला, तेव्हां संगमेश्वरास पळून जाऊन तेथील शिवलिंगांत
तो गडप झाला, असें लिंगायत लोक म्हणतात. याच्यानंतर
चन्नबसवाकडें लिंगायत धर्माचें पुढारीपण आलें. बसवेश्वराची
बहीण पद्मावती ही बिज्जलाचीं राणी होती असेंही म्हणतात.
अलंप्रभु अथवा प्रभुलिंग हा बसवाचा सहकारी असून त्याला
गणपतीचा अवतार मानतात.
<BR/>


सांप्रत हें गांव निजामच्या राज्यांतील एका मुसलमान
जहागीरदाराचें मुख्य ठिकाण झालें आहे. जहागीरदारास
नबाब असें म्हणतात. औरंगजेब बादशाहाच्या मरणानंतरच्या
धापधुमींत निजामउल्मुलुकाप्रमाणें नबाबाचे पूर्वज उत्तरे-
कडून इकडे नशीब काढण्याकरितां आले. मीरकलाखां ऊला
व मीरकलाखां सानी हीं त्यांची नांवे होत. आलमगीर
बादशहाच्या कारकीर्दीत त्यांचें बरेंच आयुष्य गेल्यामुळें
साहजिकच महत्त्वाकांक्षेनें प्रेरित होऊन हे बंधु दक्षिणेंत आले.
कल्याण व बेदर या ठिकाणीं सुभेदार बनले. निजामउल्मुलू-
काला राज्य स्थापन करण्यास शांततेची जरूरी होती व
सरदारांचीही अनुकूलता पाहिजे होती. याकरितां त्यानें अनेक
लोकांचें सहाय्य घेतलें. त्यांत मोंगल दरबारांतील सरदारांप्रमाणें
हिंदुपदपादशाहींतून फुटून निघालेले कित्येक मराठे सरदारही
होते. वरींल बंधुद्वयाचा उपयोग निजामशहाला कितपत झाला
तें समजत नाहीं. तथापि या प्रांतांतील मराठा सरदार चंद्रसेन
जाधव व त्याचा पुत्र राजा रामचंद्र जाधव यांचें
प्राबल्य लयास जाईतोपर्यंत सध्याच्या नबाबाच्या पूर्वजांस
कल्याणची जहागिरी मिळाली नाहीं. सन १७६९ च्या सुमारास
कल्यागच्या नबाबास सत्तर हजाराची जहागीर मिळाली असा
उल्लेख सांपडतो. याच वर्षी राजा रामचंद्र जाधव याचा अंत
झाला आहे. कल्याण व आसपासच्या मुलखांत मराठयांचें
प्राबल्य फारच होतें. कल्याणांतील देशपांडे व इतर इनामदार
मंडळीकडे राजा रामचंद्र जाधवांनीं दिलेल्या सनदा आढळतात.
या सनदा राजा रामचंद्र व त्याचा बाप चंद्रसेन या दोघांनीं
करून दिलेल्या होत्या. या उभयतां पितापुत्रांची सविस्तार
हकीकत आम्ही पुढील प्रकरणांत 'हुमनाबाद' या सदराखालीं
देगार आहों.
<BR/>


औरंगजेब बादशहाच्या मृत्यूनंतर (१७०७) साठ वर्षे
कल्याणच्या आसपास मराठे सरदारांचें प्राबल्य निर्विवाद होतें.
तदनंतर कल्याण हें प्रस्तुतच्या नबाबाच्या घराण्याकडे गेलें.
असें म्हगावयास कांहीं हरकत नाहीं.
<BR/>


<h3>आजचें कल्याण</h3>
आजच्या प्रवाशांस कल्याण हें गांव फारसें आकर्षक
वाटणार नाहीं. सामान्य जनतेची स्थिति संपन्न  दिसत नाहीं.
चोहोंकडे ओसाड दिसतें. जुनी मोठमोठालीं घरें पडत्या कालाचें
प्रदर्शन करीत आहेत. तथापि या घरांवरून पूर्वीच्या संपन्न-
तेच्या कालाची कांहींशी कल्पना होते. एका कालीं या गांवांत
सोन्याचा धूर निघत असावा, असें अनुमान "गोसावी गल्ली"
पाहणारास सहज होतें. हैद्राबाद संस्थानांत जे ठिकठिकाणीं
श्रीमान गोसावी लोक आहेत, त्यांचें मूल स्थान हें कल्याणच
होय. येथें त्यांच्या मंहतांचा मठ आहे. मठाचें काम उत्कृष्ट आहे.
इमारत पक्क्या दगडाची व चुनेगच्चीची आहे. या इमारतींत
गेल्यावर, एखाद्या पूर्वीच्या राजवाड्यांत आल्याचा भास होतो.
गोसावीगल्लींत दहाअकरा मोठालीं घरें (मठ) आहेत. सर्वांचा
नमुना एकच आहे. गोसावी लोक पूर्वी अत्यंत संपत्तिमान व
तसेच दानशूरही होते. मोठमोठ्या राजेरजवाडयांना कर्जाऊ
रकमा देऊन, त्यांजकडून प्रांताचा वसूल घेत असत, त्यामुळें
त्यांच्या हातांत सत्ताही असे. कल्याणच्या मुख्य महंतास सध्या
सरकारांतून जहागीर असल्याचें समजतें. पूर्वीच्या कालीं या
महंताजवळ पांचशें अरब लोक नोकरीस होते असें म्हणतात.
गोरगरीबांना अन्नदान व दक्षिगा यांची रेलचेल असे. गोसावी
लोकांनीं बांधलेल्या विहिरी पाहून मन थक्क होतें. सर्वांत
मोठी विहीर म्हणजे एक तळेंच असून तें एक प्रेक्षणीय
स्थल आहे. ही विहीर चौकोनी असून, एक बाजूनें, उतरण्यास
घाटाप्रमाणें पायऱ्या केल्या आहेत. या पायऱ्या इतक्या प्रशस्त
आहेत कीं, पन्नास गायी विहिरींत उतरून सहज एकदम पाणी
पिऊ शकतील. या चौकोनी विहिरीच्या प्रत्येक बाजूची लांबी
दोनशेंफूट आहे. याच नमुन्याच्या दुसऱ्या लहान विहिरी
चोहोंकडे आहेत.
<BR/>


प्रेक्षणीय स्थलांपैलीं, किल्ला हें महत्त्वाचें स्थल आहे.
किल्ला फार प्राचीन कालचा असावा असें दिसतें. मुसलमानी
सत्तेपासून त्याचें स्वरूप पालटले आहे. आंतील बराच भाग
फारच जुना व पडीक आहे, किल्ल्याभोंवती खंदक आहे, पण
सध्या त्यांत पाणी नाहीं. सांप्रत या ठिकाणी मालकांपैकीं कोणी
नसल्यामुळें, सर्वत्र भयाण दिसत आहे. सध्याच्या नबाबाची
जहागीर नबाब अज्ञान असल्यामुळे निजाम सरकारच्या 'कोर्ट
ऑफ वॉर्डस' च्या ताब्यांत आहे. नबाबसाहेव हैद्राबादेस
राहतात. त्यामुळें किल्ल्यांतील त्यांचा गहता भाग अस्वच्छ
दिसतो. किल्ल्याच्या उंच भागीं, ताजमहाल या नांवाचा बंगला
असून तेयेंच सध्यांचे नबाबसाहेब येथें असले तर राहत
असतात. या इमारतींतून कल्याणचा देखावा उत्तम दिसतो.
<BR/>


उंच ठिकाणावरून पाहिल्यास कल्याण हें एखाद्या दाट
झाडींत वसल्याप्रमाणें दिसतें. गावांत व गांवाभोंवतीं झाडें
विपुल आहेत. त्यांत आंब्यांच्या बागा पुष्कळच आहेत. किल्ल्यांत
जुन्या तोफा पुष्कळ आहेत. पूर्वी लढाईस तयार ठेवलेल्या
स्थितींतच कांहीं तोफा आहेत एक नवगजी तोफ आहे, तिच्या-
जवळच दारूचें कोठार असून जवळ शेंकडों दगडाचें गोळे
पडलेले आहेत. त्यांचा उपयोग लढाईंत करीत असावेत असें
वाटतें. ठिकठिकाणीं मोर्चेबंदी असून तोफाही मांडल्या आहेत.
परंतु या तोफा सांप्रत निरुपयोगी बनल्या आहेत. कांहीं पंचरती
तोका आमच्या पाहण्यांत आल्या. किल्ल्याच्या एका बाजूला
गांव आहे. किल्ल्यावरून चोहोंकडे तोफांचा मारा होण्या-
सारखा आहे. परंतु सध्या हा किल्ला इतक्या पडक्या स्थितीत
आहे की, याच्या आंतील साधारण दुरुस्तीसुद्धां, साठ-सत्तर
हजार उत्पन्न असणाऱ्या जहागीरदाराच्या हातून होणें कठीण
आहे. एका काळीं आपण फार शक्तिमान् व वैभवशाली होतों,
यापेक्षां आज रोजीं अधिक असें कांहीं या किल्ल्यास सांगतां
येईल असें वाटत नाही.
<BR/>


किल्ल्यावरून सकाळच्या वेळीं सुमारें पाऊण मैलावर
असलेल्या, पूर्वीच्या नबाबसाहेबाच्या कबरस्थानावरील सुवर्ण-
कळस चकाकलेले दिसतात. सध्या या इमारतीस 'बंगला' अशी
संज्ञा आहे. हें कबरस्थान व मशीद हीं पाहण्यासारखीं आहेत.
या ठिकाणींही नबाबाचें वास्तव्यस्थान आहे. पूर्वीच्या आर्य
संस्कृतींत तयार झालेलें उत्कृष्ट कारागिरांचें काम उध्वस्त
होऊन गेल्याचें पाहून, मन उद्विग्न होतें. उद्विग्न करणारे भाग
या कल्याणांत पुष्कळ आहेत.
<BR/>


संदानंदस्वामींचा मठ हें अत्यंत पुरातन स्थळ पाहण्या-
सारखें आहे. सदानन्दस्वामी हे प्रसिद्ध रामानन्द स्वामींचे
गुरु होत. हे काशीकडील गौड ब्राह्मण असून, गुरूच्या आज्ञ-
वरून इकडे आले. 'चेत अवधूत' असें ते नेहमीं म्हणत. याला
प्रत्युत्तर ज्या ठिकाणी मिळेल, त्या ठिकाणीं रहा असें गुरूनीं
सांगितल्यावरून ते दक्षिणेंत आले. त्यांना त्याचें प्रत्युत्तर
कल्याणांत मिळालें, म्हणून ते येथेंच राहूं लागले. त्यांच्या.
संबंधानें पुष्कळ आख्यायिका आहेत. ज्ञानेश्वराप्रमाणें यांनींही
भित चालविली असें म्हणतात. ही भित अजूनही पूर्वींच्या
स्थतींत संभाळून ठेंविली आहे.
<BR/>


यांनीं आपल्या शिष्यांकडून मठाचें काम पुरें वे लें, आणि
जमिनीच्या आंत तळघर करून त्यांतील एका कमानींत आपण
बसून समाधि घेतली. हें तळघर बरेंच खोल आहे, तेथें आगखी
दोन समाधि आहेत त्यांत पूर्णानंद स्वामीची एक समाधि आहे।
पूर्णांनंद हे शिवरामस्वामीचे तीर्थरूप व गुरु होत. शिवराम-
स्वामींची कीर्ति सर्वश्रुत आहे. गावांत यांचें निवासस्थान असून
हल्ली तेथें यांचे कांहों वंशज असतात. त्यांची प्रतिभासंपन्न
काव्यसरस्वती मराठी भाषेस भूषणभूत झाली आहे. शिवराम
स्वामी हे सदानंद स्वामीच्या शिष्यपरंपरेंतील असून सदानंदा-
पासून दहावे पुरुष होत. समर्थ कालीं शिवरामस्वामी हे समर्थ
पंचायतनांतील एक होते. त्यांची कविता अलीकडे छापून
निघाली आहे.
<BR/>


मठ पक्क्या दगडांनीं बांधलेला आहे. मठास दोन हजार
रुपयांचें उत्पन्न असून, खर्चही बराच आहे. मठाभोंवतीं
बाग चांगली आहे. सध्याच्या स्वामीचें या बागेवर चांगलें लक्ष
असल्यामुळें मठाला शोभा आली आहे. याखेरीज मुसलमान
वली "राजा बागसवार" यांचा दर्गाही पाहण्यासारखा आहे.
<BR/>


प्राचीन स्थानांपैकीं बसवेश्वराचा मठ ऐतिहासिक दृष्टया
पाहण्यासारखा आहे. बसवेश्वरासंबंधींची संक्षिप्त हकीकत
यापूर्वी वर आलीच आहे. लिंगायत धर्माचें आदिस्थान या
दृष्टीनें याचें महत्त्व अधिक आहे. मठाचें छायाचित्र यासोबत
दिलें आहे, त्यावरून सध्याच्या मठाची कल्पना होईल. या
गांवांत ह्लीं प्रभूची गादी आहे. संस्थानाकडून या गादीची
पूजा, झोळी वगैरेकरितां एक मनुष्य नेमला आहे त्यानें. गादीची
व्यवस्था चांगल्या प्रकारें ठेविली आहे. कुळकर्णी आळींतील
आपल्या मामाच्या घरीं असतांना मारुतीच्या देवळानजीकच्या
कट्टयावर प्रभु नेहमीं बसत, त्याच ठिकाणीं ही गादीची इमारत
तयार झाली आहे. यासोबत गादीचें छायाचित्रही दिलें आहे.
प्रभूच्या बालपणांतील प्रथमच्या लीला याच गांवीं झाल्यामुळें
या गादीचें फार महत्त्व आहे. ज्या ठिकाणीं लहानाचे मोठे
झाले, त्या ठिकाणीं इतकी मान्यता असणें, जरा विशेषच
होय.
<BR/>


एकंदरींत आजचें कल्याण गांव पडक्या स्थितींत दिसत
असलें, तरी भोंवतालची जमीन सुपीक असून ठिकठिकाणी
बागबगीचे व आंबराया यांची गर्दी असल्यामुळें अरण्यांतील
आश्रमस्थानाप्रमाणें भासतें. प्राचीन पावित्र् या गांवाला बरेंच
लाभलें आहे व महाराष्ट्रांत हें गांव एक वेळ वरिष्ठ प्रकारचें
मानलें जात होतें. गोसावी लोकांनीं बांधलेल्या विहिरी व बागा
यांच्यामुळें भोंवतालच्या भागाला चांगली शोभा आली आहे.
पूर्वींच्या कालच्या दानशूर गोसाव्यांनीं हजारों आंब्यांचीं झाडें
लावून, आल्यागेल्या गोरगरीबांना ते यथेच्छ आंबे खाऊं घालून
वाटेल तितकें ओझें नेऊं देत असत, अशी आख्यायिका सांगतात.
धर्मार्थ देण्यांत येत असलेले आंबे पिकत घालण्याकरितां बागें-
तच पक्की इमारत बांधून ठेविली आहे; ती पाहिल्यावर तर
मनुष्य चकित होऊन जातो. आज या बागांचे धनी धर्मादाया-
कडे पाहत नाहींत; कारण या मोठया बागाच त्यांचें निर्वाहाचे
साधन होऊन बसल्या आहेत.

कल्याणापासून दोन मैलांवर 'तिपरांत' अथवा 'त्रिपुरांतक'
नांवाचें एक प्रचंड तळें आहे. त्यांतील पाणी गांवांत येऊन
भोंवतालच्या जमिनीस व बागांस मिळतें. बिल्हणाच्या
'विक्रमाङ्क देवचरितांत' श्रीतैलप या चालुक्य सम्राटानें
पुत्रप्राप्तीकरतां 'त्रिपुरांतक' येथें तपश्चर्या करून श्रीशिवाला
प्रसन्न करून घेतलें असा उल्लेख आहे. तें रमणीय स्थल हेंच
असावें अशी कल्पना होते.
<BR/>


या 'त्रिपुरांतक' तलावाजवळच 'आकनागण्णाची गवी'
आहे. इकडे गुहेला गवी असें म्हणतात. ही गुहा फार प्राचीन
काळची असून पाहण्यासारखी आहे. तलावाजवळ उभे राहून
भोंवतालीं अवलोक केल्यास सृष्टिशोभा विलक्षग दिसते.
कल्याणचा बाहेरचा भाग फारच मनोहर दिसतो, जलाशय,
गुहा, टेकडया व हिरव्या गार वृक्षांची गर्दी यांमुळें भोंवता-
लच्या प्रदेशास फारच रमणीयता आहे. अशा या सभोंवारच्या
रमणीय प्रदेशांतच, प्रभुमहाराजांच्या बालपणांतील बहुतेक
भाग गेला असल्यामुळें त्याचें अत्यंत महत्त्व आहे. आजही
प्रभूची अगाध लीला येथें सर्वत्र एकू येत आहे.

<h2>3: शिक्षण</h2>

प्रभूंचें बहुतेक बालपण कल्याणासच गेलें. या कल्याग-
संबंधी सविस्तार हकीकत, यापूर्वी दिलीच आहे त्यावरून
कल्याण क्षेत्राची खरी योग्यता आमच्या वाचकांना समजून
आली असेलच. प्रभूंनीं त्या ठिकाणीं ज्या कांहीं विविध लीला
केल्या, त्यांचें स्मरण, त्यांच्या सवंगडयांस मरेतोंपर्यंत होत
असे. श्रीकृष्णाची बाललीला ज्याप्रमाणें गोकुळवृंदावनांत चिर-
स्मरणीय झाली, त्याप्रमाणें प्रभुलीलाही प्रेमळ भक्तांना, केवळ
स्मरणानें, आनंदाचें भरतें येण्यास कारणीभूत झाली. हा कथा-
भाग यापुढील प्रकरणांत देण्याचें आम्हीं योजिले आहे.
<BR/>


प्रभूंच्या लहान वयांतील मुख्य गोष्ट शिक्षगाची होय.
हें व्यवहारिक शिक्षग प्रभूंना कोणाकडून मिळालें हें समजण्यास
मार्ग नाहीं, सामान्य समजूत अशी आहे कों, प्रभूचें शिक्षग त्या
वेळच्या कोणत्याही शाळेत झालें नाहीं. तत्कालीन शाळा गांवठी
पंतोजीच्या असत. अक्षरओळख, पत्रलेखन, हिशेब, जमाखर्च
वगैरे व्यावहारिक शिक्षण देणारे पंतोजी लहान विद्यार्थ्यांना
केवळ यमस्वरूपी वाटत असत. तात्या पंतोजी व त्याची छडी
यांचा भयंकर दरारा असे. सध्याच्या पिढीच्या लोकांना या
पंतोजीच्या शाळांची कल्पना येणें दुरापास्त आहे, पूर्वी साधारण
शिक्षगाची इच्छा करणाऱ्या मुलाला या शाळेशिवाय दुसरी
सोयच नसे. त्या वेळीं शिक्षणाचे दोनचारच प्रकार असत.
<BR/>


एक साधारण अक्षर ओळख झाल्यावर वैदिक विद्या शिक-
णाऱ्या विद्यार्थ्यांचा वर्ग असे. दुसरा शब्दरूपावलि, अमरकोश
वगैरे शिकन व्याकरणादि शास्त्रे शिकणाऱ्यांचा वर्ग. हे
बहुतेक शास्त्री म्हणविले जात असत. तिसरा त्या वेळेची
राजभाषा-दरबारी भाषा-फारशी, उर्दू वगैरे शिकून सरकारी
नोकरींत शिरणाऱ्यांचा वर्ग. हे पुढें नशीबाच्या कमीअधिक
प्रमाणानें मोठमोठे अंमलदार होऊन उदयास येत. चौथा
लिहिणें, वाचणें, हिशेब, जमाखर्च शिकून व्यापारी कारकुनी
करणारांचा वर्ग. हा वर्ग बहुतेक मध्यम स्थितींतच राहून
समाधान मानी.
<BR/>


या चार प्रकारच्या शिक्षणक्रमापैकीं कोणत्याही प्रकारचें
शिक्षण, प्रभूनीं एखाद्या शाळेत अगर पंतोजीकडून घेतल्याचें
कोणासही ठाऊक नव्हतें, एवढी गोष्ट मात्र निर्विवाद
आहे की, त्यांचा व्रतबंध मनोहर नाईक यांनीं करून.
त्यांना गायत्री मंत्राचा उपदेश दिला. मनोहर नाईकांच्या
देखरेखीखालींच प्रभूना अक्षर ओळख झाली असावी.
प्रभूंच्या हस्ताक्षरांना एक जुन्या त-हेचें वळण आहे.
हें या पुस्तकांत स्वतंत्रपणें दिलेल्या त्यांच्या हस्ताक्षराच्या
नमून्यावरून उघड होणार आहे. व्यवहाराच्या कामीं जरूर
असलेलें प्राथमिक शिक्षग त्यांना मनोहर नाईकांकडूनच
मिळालें असावें. अगदी लहानपगापासून, प्रभूंचा एक अलौ-
किक दिव्य पुरुष म्हणून लौकिक होता. बालपणच्या अनेक
लीलांवरून ते अवतारी होते, अशी सर्वांची खातरी झाली
हाती. अशा प्रसिद्ध व थोर पुरुषाच्या विद्यागुरुत्वाचा मान
आपलल्यासभिला असें म्हणणारा कोणीही गृहस्थ उपलब्ध
नव्हता व नाहों, व अशा महात्म्यांचा एखादा व्यावहारिक गुरु
असला, तरी "पुण्यात्मनामत्र तथाविधानां निमित्तमात्रा
गुरवो भवन्ति" या बिल्हण उक्तिनुरूप ते केवळ निमित्त-
मात्रच होत.
<BR/>


मनोहर नाईकास आपल्या या पुत्राचें महत्त्व समजून आलें
होतें. अशा पुरुषास शिक्षण कोणी द्यावें व तें कशाचें द्यावें, हा
मोठाच प्रश्न होता. प्रभूंच्या बालपणांतील मुख्य काल, स्वतंत्र
वृत्तीनें, रानावनांत, जंगलांत फिरून सवंगडी जमवून नाना-
प्रकारचे खेळ खेळण्यांत गेला. हें वरवर पाहणाऱ्यास दिसून
येतें. पण या विविध खेळांतसुद्धां प्रभूंचें प्रभुत्व दिसून येत होतें.
शिक्षग हें चार भितीच्यामध्यें असलेल्या कांहीं विवक्षित जागी
व कांहीं विवक्षित व्यक्तींकडूनच मिळविल्याशिवाय मिळूं शकत
नाहीं, असा सर्वसामान्य सिद्धांत आहे. आधुनिक शिक्षगसंस्था
अशाच प्रकारच्या आहेत. विश्वविद्यालय असलें, तरी तें वरील
वर्णनांत येतें. प्रचंड इमारत, उत्तम सामानसुमान, मोठा
ग्रंथसंग्रह व वरिष्ठ प्रतीचे नामांकित शिक्षक यांच्या सहाय्यानें
अलीकडील विद्यार्थीवर्ग, आपलें शिक्षग घेऊन यशस्वी
झाल्यावर, विश्वविद्यालयाचा त्याच्यावर छाप बसतो व तो
विश्वविद्यालयाचां पदवीधर बनतो. अशा प्रकारच्या शिक्षणाचा
मार्ग  प्रभूंना अवगत नव्हता ही गोष्ट खरी आहे. पण खरें
विश्वविद्यालय कसें असतें, हें प्रभूनाच पूर्णपणें माहीत होतें व
खरें ज्ञान कोठें असतें व तें कसें प्राप्त करून घ्यावें हें प्रभूंनीं
पक्के जाणलें होतें.
<BR/>


जन्मतःच दिव्य तेजस्वी व ज्ञानसंपन्न असलेल्या प्रभूला
कोणाकडून ज्ञान प्राप्त करून घेण्याची आवश्यकता नव्हती, ही
गोष्ट खरी असली, तरी व्यवहाराच्या दृष्टीनें मानवी देह
धारण करणाऱ्या सर्व विभूतींनीं सृष्टिकमाला अनुसरून व पूर्व
व्यवहारास धरून आपला वर्तनक्रम ठेवल्याचें दिसून येतें. मानवी
देह जसजसा करमाक्रमानें वाढत जातो, तसतसें बाल, यौवन व
वार्धक्य या अवस्थांमधून जाणें त्याला भागच असतें. देहाचें
संस्कार, देहाच्या अवस्था या यथाशास्त्र पाळूनच सर्व अवतारी
पुरुषांनीं आपापलें नियोजित कार्य शेवटाला नेलें आहे. प्रभूंचा
देह सृष्टिक्रमानुसार वाढत होता. त्यांचा देहभोग सुटला
नव्हता. देहाच्या वाढीबरोबर जरूर असणाऱ्या सर्व गोष्टी
त्यांच्या हातून घडत गेल्या. बालपणचें शिक्षण आपल्या पुढील
कार्याला आवश्यक तेवढें त्यांनीं संपादन केलें होतें. पण तें इतर
सामान्य लोकांच्या दृष्टीनें जसें संपादन करावयास पाहिजे
होतें, तशा प्रकारचें मात्र नव्हतें.
<BR/>


प्रभु कधीं शाळेंस गेले नाहींत. इतर मुलांप्रमाणें पुस्तक,
पोथी वगैरे घेऊन पाठ करीत बसले नाहींत. बालपणचा
बहुतेक सर्व काळ सवंगडी जमवून, नाना प्रकारचे खेळ
खेळण्यांत, त्यांनीं घालविला. कित्येक प्रसंगी भयंकर राना-
वनांत एकटेच फिरावें; विविध पशुपक्ष्यांच्या संगतीनें व
वृक्षलतादिकांच्या सांन्निध्यानें स्वच्छंद क्रीडा करावी; गुहांमध्ये
शिरून, एकांतांत कांहीं दिवस घालवून देवस्थानें, तीर्थें
यांना भेटी द्याव्यात, अशा प्रकारचा त्यांचा क्रम असे. व्याव-
हारिक शिक्षण घेऊन, त्या शिक्षणाच्या जोरावर, आपल्या
कुटुंबाचें भाग्य उदयास आणावें, अशी त्यांच्या आप्तवर्गाची
अपेक्षा असणें साहजिकच आहे. विशेषेंकरून त्यांचे मामा,
बळवंतराव आपाराव कुळकर्णी यांची, त्याच्यामागें शिक्षगाच्या
बावतींत फारच टोंचणी असे. बळवंतराव हे कल्याणीच्या
नबाबाच्या पदरीं मोठ्या अधिकाराच्या जागेवर होते. त्यांच्या-
जवळ शिपाई, जवान वगैरे बरेच असत. शाळेला जाण्यासंबंधानें
प्रयत्न करून यश येत नाहीं,असें दिसल्यानंतर,
त्यांनीं प्रभूला शिपायांच्या पहाऱ्यांत देण्यासही कमी केलें नाहीं.
पण शिपाई लोकांच्या सक्त नजरेंतूनही प्रभु सहज लीलेनें
निसटून जात. एकदां तर शाळेला न जातां हा मुलगा कोठें
जातो हें पाहण्याकरितां गुप्तपणें पाठलाग करीत स्वतः मामा
प्रभुच्या मागें बरेच लांबवर गेले. प्रभूंना अरण्यांत शिरतांना
पाहून हेही मागोमाग जाऊं लागले तोंच एक भयंकर वाघ
समोर उभा असल्याचें पाहून, गर्भगळित होऊन मामा परत
फिरले. प्रभूंनीं शाळेस जावे म्हणून केलेल्या कोणत्याही प्रयत्नास
यश येत नाहीं हें पाहून त्यांनीं तो नाद अखेर सोडून दिला,
<BR/>


प्रभूंच्या या स्वच्छंद व स्वैर वर्तनानें कित्येक लोकांना
हा मुलगा वेडा असावा असें वाटलें व 'वेडा भाऊ' असेंही नांव
त्यांना प्राप्त झालें. तथापि हा वेडा दिसणारा मुलगा
महाज्ञानी आहे अशीही कित्येक जाणत्या लोकांची खातरी झाली
होती. प्रभूच्या वाणीमध्यें अद्भुत सामर्थ्य आहे असा पुष्कळांना
दाखला येत होता. अगदी अल्पवयांतच प्रभूंच्या या अमृतमय
वाणीचा लौविक कल्याण व आसपासचीं खेडीं यांमध्यें
पसरला होता. आपलें काम कसें होईल, केव्हां होईल वगैरे
प्रश्न प्रभूंना वारंवार विचारण्यांत येत असत. वेड्याभाऊची
वाणी सत्य झालीच पाहिजे अशी निष्ठा लोकमिध्यें वाढत
चालली होती. त्यामुळें एक प्रकारचा आदर उत्पन्न झाला
होता, ह्या वेडयाचें रूप कधीं उत्तम थाटांत दिसे, कधीं लंगोटी
घालून तर कधीं अंगाला राख लावून दिगंबर झालेलें दिसे कधीं
कधीं प्रतिष्ठित माणसें बसतात, त्याप्रमाणें आसन ठोकून मोठ-
मोठया उदात्त गोष्टी बोलत बसलेलें असे. बहुतेक वेळा तर प्रभु
मुलांच्या संगतीत वाटेल त्याखेळांत दंग झालेले दिसत. त्यांच्या
संगतींत मुलांना अतिशय आनंद होत असे. त्यांच्या भाषणात
व वागप्यांत एक प्रकारचा आकर्षक प्रभाव होता. प्रभूंच्या
सांगाती मुलांचा मेळा सदैव असे. खडीसाखरेस लागलेल्या
मुंग्याप्रमाणें मुलें प्रभूला बिलगून असत. प्रभूंच्या बरोबर कस-
ल्याही ठिकाणीं व कोणत्याही काळीं, मुले आनंदानें जात
असत. तीं प्रभूंच्या सहवासांत अगदी निर्भय असत.

प्रभूबरोबर बालक्रीडा केलेल्या एका वृद्ध गृहस्थाची व आमची
सुमारें तीस वर्षांपूर्वी भेट झाली होती. त्यांनीं प्रभूंचें नांव
आमरण मुखांत वागविलें होतें. प्रभूंच्या बाललीलांचें वर्णन
करीत असतां, त्यांना अत्यंत गहिंवर येई व 'हाय रे प्रभु,
आम्हांस त्या वेळीं तूं आपला अंत दिला नाहींस. आम्हीं तुझें
वास्तविक स्वरूप न ओळखतां तुझ्याशी बरोबरीच्या नात्यानें
खेळलों, कुस्ती केली, पोहलों, झाडावर चढलों, मारामारी केली,
अनेक गोष्टी केल्या." असे प्रेमोद्गार त्यांनीं काढावेत व
डोळ्यांतून अश्रुधारांचा लोट बाहेर यावा. अंतःकरण प्रेमाति-
शानें उचंबळून येऊन त्यांचें बोलणें बंद पडावें. गोष्ट सांगतां-
सांगतां गोष्टीचें भान विसरून, वाचेनें प्रभुनामाचें संकीर्तन
अखंड चालावें.
<BR/>


प्रभूंच्या बाललीलांचें यथायोग्य वर्णन करणें आमच्या
शक्तीबाहेरचें आहे. आबालवृद्धांना आपल्या प्रेमानें आकर्षण
करून घेणारा वेडा भाऊ, कधीं शाळेस गेला नाही; पण शाळा
मात्र त्याच्या मागें गेली, असें म्हणावयास कांहीं हरकत नाहीं.
शाळेत जाऊन बुद्धीचा तरतरीपणा वाढविणें व क्रमाक्र्मानें
ज्ञान प्राप्त करून घेणें ह्या गोष्टी सामान्य विद्यार्थी करीत
असतात. शाळेंत गेल्यानें ज्या गोष्टी साध्य करून घेतां येतात,
त्या शाळेच्याबाहेरही तितक्याच नव्हे, त्यापेक्षांही उत्तम रीतीनें
साध्य करून घेतां येतात, हें प्रभुचरित्रावरून दिसून येणारें
आहे. चार भितींच्या आंत असलेल्या एका इमारतीया 'शाळा'
हैं नांव असलें, तरी, ज्ञान प्राप्त करून घेण्याची जागा, सर्वत्र
आहे. तिला मर्यादा घालतांच येत नाहीं. विश्वविद्यालय हें
कोणत्याही मर्यादेच्या आंत राहणारें नव्हे. विश्व हेंच ज्याचें
विद्यालय आहे, त्यालाच ज्ञानमार्ग सुलभ असतो, हीं गोष्ट
प्रभूंनीं आपल्या चरित्रानें सिद्ध केली आहे. योग्य अधिकारी
विद्यार्थ्याच्या मागें, विश्वांतील प्रत्येक वस्तु, आपल्याजवळ
असलेल्या ज्ञानसंग्रहाचा नजराणा घेऊन धांवत असते, ही गोष्ट
प्रभुचरित्रावरून दिसून येईल.
<BR/>


सृष्टिदेवी ही सदैव ज्ञानाचा दरवाजा खुला राखून सर्वांचें
स्वागत करण्यास, तत्परतेनें उभी आहे. निर्जीव पदार्थापासूनही
ज्ञानप्राप्ति होते ही गोष्ट स्पष्ट होत आहे. मानवी जीवित हें
काय आहे, त्याचें इतिकर्तव्य काय व मानवी पूर्णता कशानें
होते, या गोष्टींची जिज्ञासा बाळगणाऱ्यास, विश्वामध्यें सर्वत्र
ज्ञानसाधन भरल्याचें आढळून येतें. ज्ञानलालसा जितकी तीव्र-
तर असते, तितक्याच प्रमाणांत ज्ञानसाधनेंही उत्कटतेनें प्राप्त
होत असतात. मात्र खरी जिज्ञासा पाहिजे. जिज्ञासेच्या बरोबरच
साधनें उत्पन्न होतात. मानवी कर्तव्याची परिसमाप्ति ज्ञानानें
होत असते हा सर्वमान्य सिद्धांत आहे. तें ज्ञान योग्य अधिकारी
गुरुकडून मोठया नम्रतेनें त्यांची सेवा करून, संपादन करण्याचा
राजमार्ग जगांत रूढ आहे. हा गुरुसंप्रदाय परंपरागत चालत
आला असून, तो सार्वत्रिक आहे.
<BR/>


या राजमार्गाचा अवलंब प्रभूनीं का केला नाहीं, हा एक
मोठा प्रश्न आहे. व्यवहारांत रूढ असलेल्या मार्गाचा अवलंब न
करितांही, प्रभू अत्यंत ज्ञानसंपन्न होते याचें मर्म काय असावें?
हिंदी, मराठी, कानडी, तेलंगी, उर्दू, फारशी, अरबी, व्रजभाषा
इत्यादि अनेक भाषांवर प्रभूचें प्रभुत्व होतें. या भाषा त्यांना
अत्यंत सफाईनें बोलतां येत होत्या, व भाषांमध्यें त्यांनी केलेलीं
पदेही हृदयंगम आहेत. व्यवहाराच्या बाबतींत पाहवयाचें
झाल्यास सर्वतोपरी पूर्णता, त्यांच्या ठायीं होती. तत्कालीन
बडयाबडया मुत्सद्यांना थक्क करून सोडण्याइतका दूरदर्शी
चाणाक्षपणा प्रभूंजवळ होता. वैराग्याच्या बाबतींत प्रभूंची
बरोबरी करणारा कोणो नव्हता. औदार्याची ख्याति अमर्याद
पसरली होती. आध्यात्मिक ज्ञानसंपन्नता मूर्तिमंत वास करीत
होती. अशा प्रकारचा हा लोकविलक्षण महात्मा, कोगत्याही
शाळेत जाऊन अथवा कोणत्याही गुरूकडे जाऊन शिकला नाहीं,
हें आश्चर्य नव्हे काय ?
<BR/>


प्रभुचरित्रांतील हा महत्त्वाचा चमत्कार आहे. इहलोकीं
वास्तव्य करणाऱ्यांपैकीं कोणालाही प्रभूचें गुरुत्व लाभलें
नाहीं. तरी पण पुढील चरित्रावरून "गुरु सार्वभौम" ही पदवी
प्रभूंच्या आश्रयास आली हें उघड होत आहे. विश्वाचें गुरुपद
प्रभूना प्राप्त झालें. याचें बीज त्यांच्या बालपणच्या कार्यांत
दिसून येगारे आहे. प्रमूची अनेकविध लीला, बालपणीं
निसर्गाशी तादात्म्य पावण्यांत दृग्गोचर होत आहे. शब्द-
सृष्टीच्या वैभवापेक्षां निसर्गजन्य वैभवामध्ये रममाण होण्यांत
प्रभूना आनंद होत होता. निसर्ग पदार्थांपासून ज्ञान प्राप्त करून
घेण्याची विद्या अलौकिक असते ती प्रभूला पूर्णपणें अवगत
होती निर्मल निर्झर, सुंदर लता, व डौलदार वृक्ष यांच्या साह-
चर्यानें अनंत पशुपक्ष्यादिकांच्या अंतःकरणाचा अभ्यास करून
त्याच्याशी समरस होणें हें प्रभूचें स्वभावजन्य कार्य होतें.
पूर्वींच्या इतिहास-पुराणादिकांमध्यें अशा प्रकारची उदाहरणें
आढळून येतात. श्रीमद्भागवताच्या एकादश स्कंधामध्यें यदुराजा
व श्रीअवधूत यांचा संवाद भगवंतांनी कथन केला आहे.
त्यावरून सृष्ट पदार्थापासून ज्ञान संपादन करण्याची अवधूतांची
पुष्कळं दिवसांची वहिवाट सिद्ध होत आहे.

<h3>
अवधूतं द्विजं कञ्चिच्चरन्तमकुतो भयम्
कवि निरीक्ष्य तरुणं यदुः पप्रच्छ धर्मवित् ॥ १॥
यदुरुवाच-
कुतो बुद्धिरियं ब्रह्मन्नकर्तुः सुविशारदा ॥
यामासाद्य भवाल्लोकं विद्वांश्चरति बालवत् ॥ २॥
प्रायो धर्मार्थकामेषु विवित्सायांच मानवाः ।।
हेतुनैव समीहन्ते आयुषो यशसः श्रियः ॥३॥
त्वंतु कल्पः कविर्दक्षः सुभगोऽमृत भाषण: ॥।
न कर्का नेहसे किञ्वित जडोन्मत्त पिशाचवत् ॥ ४॥
जनेषु दह्यमानेषु कामलोभदवाग्निना ।।
न तप्यसेऽग्निना मुक्तो गङ्गाम्भस्थ इद द्विपः ॥। ५ ॥
रवं हि नः पृच्छतां ब्राह्मन्नात्मन्यानन्द कारणम् ॥
ळ्रूयि स्पर्शविहीनस्य भवतः केवलात्मनः ॥ ६॥
</h3>
<BR/>


धर्मवेत्त्या यदुराजानें एका तरुण ज्ञानसंपन्न, द्विजश्रेष्ठ
अवधूताला (दत्तात्रेयाला) निर्भयपणें स्वच्छंद करीडा करीत
चाललेला पाहून, विस्मित होऊन प्रश्न विचारला कीं, "हे
ब्रह्मन्, आपण महा विद्वान् असूनही एखाद्या बालकाप्रमाणें,
स्वच्छंद करीडा करीत चाललां आहां व व्यावहारिक स्वार्थ
साधण्याकरितां कांहीं खटपट करीत नाहीं, हें आश्चर्य असून,
हें उत्तम ज्ञान आपणास कसें प्राप्त झालें ? या जगामध्यें बहुत
करून सर्व लोक आयुष्य, कीर्ति व संपत्ति संपादन करण्याच्या
हेतूनेंच धर्म, अर्थ, काम व मोक्षादि साधण्याकडे प्रवृत्त होतात.
सामान्य लोकसुद्धां याच मार्गाचें अवलंबन करीत असतात.
आपण तर शक्तिमान्, ज्ञानसंपन्न, चतुर, सुंदर व गोड बोलणारे
असून, कांहीं करीत नाहीं व कशाचीही इच्छा करीत नाहीं.
उलट निर्बुद्ध, वेडया पिशाचाप्रमाणें वागतां ! सर्व लोक काम-
कोधादिकांच्या वगव्यांत भाजून निघत असतां, आपण मात्र
गंगेच्या उदकांत स्वैर कीडा करणाऱ्या हत्तीप्रमाणें शांत व
स्वस्थ असून आनंदांत निमग्न आहां! संसारसुखाचा स्पर्शही
नसतां आपण निरतिशयानंदांत सदैव रममाण असतां, हें
कशामुळें हें आम्हांस निवेदन करा."

तरुण, सौंदर्यवान, समर्थ व ज्ञानी असून मधुर भाषण
करणाऱ्या भगवान अवधूताची वृत्ति लहान बालकाप्रमाणें कशी
बनली याचें यदुराजाला आश्चर्य वाटलें. जगांतील असंख्य प्राणी
सुखदुःखाच्या फेन्यांत सांपडून कधीं सुखी होतात तर कधीं
कष्टी होतात; पण हा अवधूत सदैव शांत व स्वस्थ असून
सदोदित आनंदानें कीडा करीत चालला आहे, हें पाहून यदुराजा
चकित झाला, म्हणून त्यानें अवधूताला नम्रपणानें प्रश्न विचा-
रला; त्याचें उत्तर अवधूतानें जें आहे तें विचार करण्यासारखें
आहे.

प्रभुचरित्राचा जो विशेष आहे तो हाच होय. प्राचीन व
अर्वाचीन जे असंख्य संत महात्मे झाले, त्यापेक्षां प्रभु अगदी
वेगळया प्रकारचे आहेत. अत्यंत बालवयांत ज्ञान व योगसामर्थ्य
यांची प्राप्ति प्रभूना झाली. कांहीं लोकांच्या बाबतींत, उपजत
अंगस्वभाव जन्मतःच नजरेस येतो, त्याप्रमाणें, हा प्रभूंचा उपजत
अंगस्वभाव होता, असें म्हणावयास कांहीं हरकत नाहीं. अत्यंत
तेज:पुंज अंगकांति, तारुण्य आणि ज्ञान यांनीं युक्त असलेल्या
प्रभूंना बालोन्मत पिशाचाप्रमाणें स्वच्छंदानें बागडत असलेल्याला
पाहून कोणीही त्यांना युदुराजाप्रमाणेंच प्रश्न केला असता
आणि यदुराजाला अवधूतानें जें उत्तर दिलें, तेंच उत्तर प्रभू-
कडूनहीं मिळालें असतें.
<BR/>


एवढया बालवयांत हें वैराग्य, हें ज्ञान, हें सामर्थ्य प्रभूंना
कसें प्राप्त झालें, याचें यदुराजाप्रमाणें सर्वांनाच आश्चर्य वाटत
आहे. प्रभु हे मूर्तिमंत अवधूत होते. त्यांना श्री दत्ताचा
अवतार म्हणतात. जन्म दत्तजयंतीच्या सुमारास झालेला,
जन्मापूर्वी वडिलांना दृष्टांत झालेला, हें त्या वेळच्या ज्ञात्यांनीं
ओळखून हे मूर्तिमंत दत्तात्रेय आहेत अशी खूगगांठ बांधली
होती. अवधूताला अनुरूप अशीच बालकीडा प्रभूनी केली. या
बालकीडेंत सुद्धां अवधूताचें अप्रतिम तत्त्व प्रभूनी सोडलें नाहीं.
सृष्ट पदार्थांपासून बोध घेण्याचें तत्त्व प्राचीन कालापासून
प्रभूच्या अंगवळणीं पडलें होतें, म्हणूनच त्यांनीं रानावनांत
फिरून लहान लहान समवयस्क बालकांबरोबर अनेक प्रकारच्या
क्रीडा केल्या.

<h3>
अणुभ्यश्च महद्भ्यश्च शास्त्रेभ्यः कुशलो नरः ॥
सर्वतः सारमदाद्यात् पुष्पेभ्य इव षड्पदः ।। १ ।।
</h3>
लहानापासून, मोठ्यापासून, शास्त्रापासून अथवा सृष्ट
पदार्थापासून, यच्चयावत् सर्वांपासून मधु म्हगजे सार घेणें हें
अवधूत विद्येचें गमक आहे. मधुकराचें व्रत प्रत्येक पुष्पामधून
मधु असेल तोच ध्यावयाचा. सृष्टीच्या प्रत्येक पदार्थापासून मधु
ग्रहण करण्याची जी अपूर्व शैली, तिलाच मधु विद्या असें
म्हणतात ही शैली फक्त दत्तात्रेयाला साधली आहे. दत्तात्रेयाची
मधुमति ही विशेष शक्ति आहे. मधु या शब्दाचा अर्थ ज्ञान,
सार, अर्क असाही होतो.
<BR/>


प्रभु लहान वयांतच अरण्यवास मोठ्या आनंदानें स्वीका-
रीत. त्यांत त्यांना अत्यंत गोडी वाटत होती. प्रभूभोंदतीं प्रेमळ
वातावरण लगेच पसरे. पशुपक्षी, तरुलता निर्झर व गुहा
इत्यादिकांचें हृद्गत प्रभूना कळून येई. पंचमहाभूतांशी त्यांचा
तादात्म्यभाव होई. प्रत्येक पदार्थमात्रांत असलेला सहजानंद
प्रभूंच्या अंतःकरणांत प्रतिबिंबित होऊन ते तत्काळ समरस
होत. (अवधूताच्या तोंडून निघालेलीं वाक्यें प्रभूंच्या तोंडचींच
आहेत, असें मानल्यास प्रभुचरित्राचें मर्म लक्षांत येगारें जाहे.)
अलीकडील बुद्धिमान लोकांना, आम्हीं म्हणतों याची सत्यता
पटेल असें आम्हांस वाटतें. प्रोफेसर जगदीशचंद्र बोस यानी
एक योग साध्य केला असून त्याच्या योगानें तरुलता व वृक्ष
हे त्यांच्याशी सुखदुःखाच्या गोष्टी बोलत असतात, असें आम्हीं
म्हटलें तर तें सत्याला धरून आहे, तितकेंच वरील आमचें
म्हणणेंही सत्यपूर्ण आहे.
<BR/>


जंगलांत जाऊन प्रभूनी हें अद्भुत योगसामर्थ्य मिळविलें.
प्रत्येक सजीव अथवा निर्जीव प्राण्याच्या अंतःकरणांत शिरण्याचें
सामर्थ्य लोकविलक्षण आहे. सहृदय महात्म्याशिवाय या गोष्टी
साध्य होणें शक्य नाहीं. अंतःकरणाचें शिक्षण अलीकडील
कोणत्याही शाळांत किंवा विद्यालयांत मिळत नाहीं. अलीकडील
विद्यालयें बुद्धिमत्ता वाढवितात. पण अंतःकरणशून्यता नाहींशी
करून, तें विशाल व उदार बनविण्याचें कार्य सृष्टिदेवी करीत
असते. सृष्टिदेवीचें विद्यालय हें खरें विश्वविद्यालय आहे. प्रभूचें
अध्ययन या विश्वविद्यालयांत झालें, असें, प्रभूच स्वमुखानें
सांगतात,
प्रसिद्ध आंग्ल कवि सॅम्युअल टेलर कोलरिज यानें आपल्या
"परॉस्ट अॅट मिडनाईट (Frost at Midnight)" या कवितेंत
स्वतःच्या अर्भकाच्या शिक्षणासंबंधीं जे विचार प्रकट केले
आहेत तेही वाचकांनीं लक्षांत घेण्याजोगे आहेत.'
<BR/>


"My babe so beautiful ! It thrills my heart With
tender gladness, thus to look at thee, And think thou
shalt learn far other Lore, And in for other scencs !....

But thou, my babe ! shalt wander like a breeze.
Of ancient mountain and beneath the clouds.
Which image in their bulk both lakes and shores.
And mountain crags : so shalt thou see and hear.
The lovely shapes and sounds intelligible of that
eternal language, which the God Utters, who from
eternity doth teach Himself in all, and all things in
Himself Great Universal Teacher ! He shall mculd
Thy spirit, and by giving make it ask."

<h3>
अवधूत :- सन्ति मे गुरवो राजन् बहवो बुद्धयुपाश्रिताः ॥
यतो बुद्धिमुपादाय मुक्तोऽटामीह ताञ्छणु ॥१॥
</h3>

अवधूतांनीं यदुराजाल सांगितलें कीं, "राजा मला पुष्कळ
गुरु आहेत. अनेक प्रकारच्या बुद्धि त्यांनीं आत्मसान केल्या
असून त्यांच्याकडून त्या त्या बुद्धीचें ग्रहण केल्यामुळें. मी मुकत
होऊन पृथ्वीवर फिरत आहें." याप्रमाणें मला पुष्कळ गुरुआहेत
असें सांगून त्यांनीं आपल्या पुढील श्लोकांत चोवीस गुरूंचींच
नांवें सांगितलीं आहेत. अर्थात् ती उपलक्षगार्थ समजावयाचीं
आहेत.

अवधूतांसारख्या नित्यमुक्त ज्ञान्याला विश्वांतील अनंत
पदार्थांपासूनही ज्ञान प्राप्त करून घेण्याची आवश्यकता आहे.
मग आम्हांसारख्या अल्पज्ञाला किती तरी असलीं पाहिजे.
<h3>
पृथिवी वायुराकाशमापोऽग्निश्चन्द्रमारविः ।
कपोतोऽजगर: सिन्धुः पतङ्गो मधुकृद्गजः ॥१॥
मधुहा हरिणो मीनः पिङ्गला कुररोऽर्भकः ॥
कुमारी शरकृत्सर्प ऊर्णनाभि: सुपेशकृत् ॥ २ ॥
एते मे गुरवो राजन् चतुर्विशतिराश्रितः ॥
शिक्षावृत्तिभिरेतेषामन्वशिक्ष मिहात्मनः ॥३।।
</h3>
"पृथ्वी, वायु, आकाश, पाणी, अग्नि, चंद्र, सूर्य, कपोत-
पक्षी, अजगर, समुद्र, पतंग, मधुकर, हत्ती, मध हरण करणारा
मनुष्य, हरीण, मासा, पिंगला, कुररपक्षी, बालक, कुमारी, बाण
करणारा कारागीर, साप, कोळी, आणि कुंभारीण, माशी असे
माझे चोबीस गुरु आहेत. या चोवीस गुरूंच्या वर्तनक्रमावर
बारीक लक्ष देऊन, मी ज्ञान मिळविलें आहे."
अवधूतांनीं आपले चोवीस गुरु आहेत म्हणून सांगितलें,
ते चोवीस गुरु प्रत्यक्ष बोध देणारे नव्हेत. त्यांच्या अंतरंगांत
शिरून, त्यांच्यापासून कोणता बोध मिळणें शक्य आहे हें
अवधूतांनीं नीट निरीक्षण करून ठरविलें. सृष्ट पदार्थांपैकीं
पंचमहाभूतें, सूर्य, चंद्र व इतर पशु, पक्षी, कोटक, मनुष्यप्राणि
इत्यादिकांचा या चोवीसांत समावेश झाला. म्हणून विश्वांतील
सर्व भूतमात्राला ह्यांपासून कोणता ना कोणता महत्त्वाचा
बोध घेंतां येतो, हें यावरून उघड होत आहे. गुरुपेक्षां
शिष्याची प्रज्ञा अधिक असावी लागते. प्रज्ञावान् शिष्य असल्यावर,
परमेश्वर तेथेंच प्रकट होऊन ज्ञानदान देतो. 'शिष्यप्रज्ञा
बलीयसी' हें खरें आहे. सृष्टीचें मर्म ओळखणें हें काम सामान्य
मानवाच्या आटोक्यांतलें नव्हे. प्रभूप्रमाणें अभिजात ज्ञानसंपन्न
विभूतींनाच या गोष्टीची सिद्धि प्राप्त होते. प्रत्येक वस्तूचें
निरीक्षग करून तिच्यांतील उत्तम तत्त्व-सार-मधु-ग्रहण
करण्याची कला ही सर्वांत श्रेष्ठ प्रतीची कला आहे. हिलाच
मधुविद्या, वारुणीविद्या अथवा भार्गवीविद्या असें म्हणतात.
तत्त्वज्ञान प्राप्त करून घेणें हीच ब्रह्मविद्या आहे; ह्या विद्येच्या
योगानें अवधूनाला गुरुत्व प्राप्त होऊन ते विश्वाचे गुरु झाले आहेत.
<BR/>


मधु विदयेचा उल्लेख ऋग्वेदांत अनेक ठिकाणीं आला
असून ती श्रे्ठ विद्या गणली गेली आहे, 'अध्यात्मविद्या
विद्यानाम् असें भगवद्वाक्य आहे. सर्व विद्यांमध्यें अध्यात्मविद्या
श्रेष्ठ प्रतीची आहे. वैदिक ऋृषीनीं हिला मधुविद्या असें नांव
दिलें आहे. इंद्र या मधुविद्येत निष्णात होता. त्यानें दध्यङ्
आथर्वणाला ही विद्या शिकलिली, पग ही विद्या गुप्त ठेवण्यास
त्याला बजावलें. दुस=याला शिकविलीस तर शिरच्छेद करीन
असें त्याला सांगितलें. अश्वीं देवांना ही विद्या शिकण्याची
उत्कंठा लागली. त्यांनीं दध्यङ् ऋषीचें शिर तोडून त्या ठिकाणीं
अश्वाचें शिर लाविलें व अशा रीतीनें त्यांनीं दध्यङ् ऋषीकडून
ही विद्या संपादन केली. पुढें इंद्राला हें समजतांच त्यानें दध्यङ्चें
तें घोडयाचें शिर उडविलें. नंतर अश्वीदेवांनीं त्याला पूर्वींचें
शिर लावून प्रथमप्रमाणेंच केलें, असा कथाभाग ऋग्वेदांत आहे.
ही मधुविद्या हातीं येतांच अश्वीदेवांनीं आपलें जीवित मधुमय-
सुखमय केलें. या मधुविद्येचें मर्म प्रत्येक वस्तुमात्रांतून उत्तम
भाग घेऊन, आपलें जीवन आनंदमय करणें, यांत आहे.
सर्व सृष्ट पदार्थांतील उत्तमोत्तम भाग घेण्यापासून सुरवात
करून शेवटीं प्रभूनी 'सकलमतसंप्रदाय' अस्तित्वांत आणिला.
जगांतील सर्व धर्मांचा जो उत्तम भाग आहे, त्याचें ग्रहण करा-
वयाचें, दोष टाकून द्यावयाचे व सर्वांतर्यामी प्रभूचें वास्तव्य
आहे म्हणून सर्व प्रभुमय आहे असा विश्वास धरावयाचा, हें या
संप्रदायाचें मर्म आहे. 'सर्वांतरों आत्मा, नको कुणाची निंदा'
हेंच तें बीज होय.
<BR/>


प्रभु, अकरा वर्षें वयाचे असतां जन्मास आलेल्या एका
परदेशस्थ महात्म्याची सृष्टीशीं समरस होण्याची कल्पना वाचून
साहजिकच मौज वाटते. कौन्ट लियो टॉलस्टॉय यांचें नांव
सर्वांच्या परिचयाचें आहेच. त्याला रशियाचा रामदास असेंही
कोणी म्हणतात. त्याचें म्हणणें असें कीं, "कृत्रिमपणा न धरतां
सृप्टीच्या नियमानुसार वांगण्यांत खरें सुख आहे. सृष्टिवैभवाच्या
अवलोकनांतच काय ती खरी मौज आहे. सृष्टीशीं हितगुज
करणें यांतच शुद्ध ब्रह्मानंद आहे." प्रभूंना समकालीन असणाऱ्या
विभूतींमध्ये, विचाराचीं एकवाक्यता असल्याचें आढळून येतें हा
केवढा चमत्कार होय !
<BR/>



<BR/><BR/>
<BR/><BR/>



